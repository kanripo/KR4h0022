# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:56.652416
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷六百十四
<pb:KR4h0022_WYG_613-1a>¶
欽定四庫全書¶
　文苑英華卷六百十四　　　宋　李昉等　編¶
　邉防一¶
　　出師表一首　　　　　請罷姚州屯戍表一首¶
　　爲喬補闕論突厥表一首¶
　　諫鑾駕親征表二首¶
　　爲清邉大緫管建安王奏失利表一首¶
　　幽州論戎事表一首　　并州論邉事表一首¶
<pb:KR4h0022_WYG_613-1b>¶
　　　出師表(後/魏)　　　　　　　　髙　歡(普㤗/元年)¶
臣某言故天柱大將軍榮援立聖明中興寳厯而屠戮¶
衣冠升降自已其勲雖大厥咎亦深以過比功則功不¶
補過永安之末國祀權移疑貳已彰遂加大戮君猶天¶
也理絶讐怨而世隆等鳩集犬羊傾覆京邑大行幽執¶
酷害賊首且自立六王擅相署置或權重上將或官兼¶
宰相輔滛貪亂肆行兇惡賣官鬻獄専貨求財政令無¶
恒朝改暮易雖復南山之竹豈可盡言陛下龍德先(一作/光)¶
<pb:KR4h0022_WYG_613-2a>¶
天飜飛紫極斯乃宗廟之威靈億兆之念望而世隆等¶
沮(疑/)衆安忍自以爲功帶甲勒兵唐突宫省篡逆之漸¶
昭然有徴臣本無勲庸濫叨非㨿位班台鉉爵等藩王¶
質薄任隆憂深責重常恐顛沛負之無力主憂臣辱先¶
達明規主辱臣死微臣宿志况擁百萬之師罄四海之¶
銳而坐觀成敗不恤國家之難哉方將㧾馭大軍弔民¶
伐罪其指麾形勢備在檄書若世隆等退出藩維奉辭¶
廷闕臣便按甲休兵一無所預事畢之後泥首歸愆矯¶
<pb:KR4h0022_WYG_613-2b>¶
命專征分甘鈇鉞若固執逆謀敢拒義師者當戮及妻¶
孥罪延三族伏願陛下&KR0335;神省察照臣丹欵大勲克舉¶
拜手有期心馳象闕載懐罔極¶
　　　請罷姚州屯戍表(武/后)　　　　張柬之(神功/初)¶
臣某言臣伏聞(一作/竊按)姚州者古哀牢之舊國絶域荒外¶
山髙(新唐書/作阻)水深自生人以來洎於後代(舊唐書/作漢)不與¶
中國交通前漢唐蒙開夜郎滇莋而哀牢不附至光武¶
末(舊唐書/作季)年始請内屬漢置永昌郡以統理之乃收(新/唐)¶
<pb:KR4h0022_WYG_613-3a>¶
(書作/賦)其塩布氈罽之税以利中土其國西通大秦南通¶
交趾竒珍異寳進貢嵗時不闕劉備㨿有巴蜀常以甲¶
兵不充及備死諸葛亮五月渡瀘收其金銀塩布以益¶
軍儲使張伯岐選其勁卒利(舊唐書/作搜)兵以增武備故蜀¶
志稱自亮南征之後國以富饒甲兵充足由此言之則¶
前代置郡其利頗深今塩布之利(舊唐書/作税)不供珍竒之¶
貢不入戈㦸之用不實於軍(新唐書/作戎)行寳(新唐書/作賨)貨之¶
資不輸於大國而空竭府庫驅率平人受役蠻夷肝¶
<pb:KR4h0022_WYG_613-3b>¶
腦塗地臣竊爲國家(新唐書/作陛下)惜之漢以得利旣多歴博¶
南山渉蘭倉水更置博南哀牢二縣蜀人愁怨行者作¶
歌曰歴博南越蘭津渡蘭倉爲他人蓋言(舊唐書/作譏)漢貪¶
珍竒塩布之利而爲蠻夷之所驅役也漢獲其利人且¶
怨歌今减耗國儲費用日廣(新唐書/作引)而使陛下之赤子¶
身膏野草骸骨不歸老母㓜子哀號望祭於千里之外¶
於國家無絲髮之利在百姓受(新唐書/作蒙)終身之酷臣竊¶
爲國家痛之往者諸葛亮破南中使其渠率自相綂¶
<pb:KR4h0022_WYG_613-4a>¶
顧不置漢官亦不㽜兵鎮守人問其故亮言置留兵有¶
三不易大率(舊唐書/作意)以置官夷漢雜居猜嫌必起留兵¶
運糧爲患更重忽若反叛勞費更多但粗設紀綱自然¶
久定臣竊以亮之此策妙得覊縻蠻夷之術今姚府所¶
置之官旣無安邉静冦之心又無葛亮且縱且擒之技¶
惟知詭謀狡筭恣情割剥貪叨刼略積以爲常扇動酋¶
渠遣成朋黨折支諂笑取媚蠻夷拜跪趨伏無復慙恥¶
提挈子弟唱(舊唐書/作嘯)引兇愚聚㑹蒲博一擲累萬劔南¶
<pb:KR4h0022_WYG_613-4b>¶
逋逃中原亡命有二千餘户見散在此州專以掠奪爲¶
業姚州本龍朔中武陵縣主簿石子仁奏置之後長史¶
李孝讓辛文協並爲羣蠻所殺前朝遣郎將趙武貴討¶
擊及蜀兵應時破敗噍類無遺又使將軍李義㹅等往¶
郎將劉惠基在陣戰死其州遂廢臣竊以諸葛亮稱置¶
官留兵有三不易其言遂(集唐書/作乃)驗至垂拱四年蠻郎¶
將王善寳昆州刺史㸑乾福又請置州奏言所課稅自¶
出(新唐書/作支)姚府管内更不勞擾蜀中及置州後録事叅¶
<pb:KR4h0022_WYG_613-5a>¶
軍李稜爲蠻所殺延載中司馬成琛奏請於瀘南置鎮¶
七所遣蜀兵防守自此蜀中騷擾于今不息且姚府緫¶
管五十七州巨猾遊客不可勝數國家設官分職本以¶
化(新唐書/作正)俗防姦無耻無厭狼籍至此今不問夷夏負¶
罪並深見道路刼殺不能禁止臣恐一朝驚擾爲禍轉¶
大伏乞省罷姚州使𨽻嶲府嵗時朝覲同之蕃國瀘南¶
諸鎮亦皆悉廢於瀘北置關百姓自非奉使入蕃不許¶
交通來徃增雋府兵選擇清良宰牧以統理之臣愚將¶
<pb:KR4h0022_WYG_613-5b>¶
爲穏便¶
　　　爲喬補闕論突厥表　　　　陳子昂¶
臣某言臣以顓蒙幸叨近侍陛下不以臣不肖特勅臣¶
攝侍御史監護燕然西軍臣自違闕庭渉歴秋夏從軍¶
(集作/徙居)邉徼無尺寸之功臣識闇劣孤負聖明然臣久在¶
邉隅夙夜勤灼莫不以蕃事爲念比按察已北突厥離¶
亂事迹(集作俾按察之此/以突厥離亂事迹)叅驗委曲窮問徃來竊有以¶
得其真莫不自爲鯨鯢逓相吞食流離殘餓莫知所歸¶
<pb:KR4h0022_WYG_613-6a>¶
臣誠愚不識事機然竊以徃古之變考驗於今乃知天¶
亡凶醜之時是陛下收功之日然臣聞之難得而易失¶
者時也易遇而難見者機也聖人所貴者去禍於未萌¶
今陛下體上聖之資開太平之化匈奴爲中國之患自¶
上代所苦乆矣今天降其災以授陛下萬代之業在於¶
今時臣請以秦漢以來事迹證明之伏願陛下少㽜天¶
聽尋繹省察天下幸甚臣聞始皇之時并吞六國雄制¶
(集作/制有)天下按劔叱咤八荒奔馳然匈奴彊梁威不能伏¶
<pb:KR4h0022_WYG_613-6b>¶
(集作/服)牧馬河内以侵邉疆始皇赫然使蒙恬將四十萬¶
衆北築長城因以逐胡取其河南之地七百餘里當時¶
燕齊海岱嬴糧給費徭役煩苦人以不堪故長城未畢¶
而閭左之戍己爲其患二代而亡莫不始於事胡也至¶
漢興髙帝受命率羣雄乗利便以三十萬衆困(集作/窘)廹¶
白登七日被圍僅而獲免自是歴吕太后至孝文帝單¶
于桀鷔益陵漢家文帝徒以遜詞致獻金帛但求其善¶
和而已不敢有圖賈誼所以哭之痛文帝以天下之盛¶
<pb:KR4h0022_WYG_613-7a>¶
而卑事戎狄以倒懸天下也至景帝時邉受其患於¶
是漢武踐阼以承六代鴻業屬乎文景𤣥黙之化海内¶
乂安太倉之粟紅腐而不可食内府之錢貫朽而不可¶
校財力雄富士馬精彊忿匈奴之驕慢將報先帝之辱¶
遂使王恢韓安國將三(英華作/四非)十萬衆以馬邑誘單于¶
師出徒費竟無毫髮之功(一作/利)於是大命六師專以伐¶
(一作/擊)胡爲務首尾二十餘年中國騷然大受其弊至於¶
國用不足軍興不給租及六畜筭及船車盗賊群興京¶
<pb:KR4h0022_WYG_613-7b>¶
師亂起竟不能制單于之命一日而臣服之漢室衰殘¶
幾自覆社稷也故漢武晚年厭兵革之弊廼下哀痛之¶
詔罷輪䑓之遊封丞相爲冨人侯將以蘓中國也至宣¶
帝代罕復出師屬匈奴數窮天降其禍虚閭權渠單¶
于病死右賢王屠耆堂代立骨肉大臣自不相服又立¶
虚閭權渠子爲呼韓邪單于擊殺屠耆堂諸名王貴¶
人各自分立爲五單于更相擊以至大亂殘害死者計¶
萬億數畜牧(集/産)作耗减十至八九以饑饉(集作/餓)相燔燒¶
<pb:KR4h0022_WYG_613-8a>¶
以充(集作/求非)食於是寄命無所諸名王貴人右伊秩訾且¶
渠當户以下將衆(集作/兵)五萬稽首來降於是北方晏然¶
靡有兵革之事直至哀平之際邉人以安臣竊以此觀¶
匈奴之形察天時之變盛衰存亡之機事可見也然則¶
匈奴不滅中國未可安卧亦已明矣夫以漢祖之聖(集/作)¶
(畧/)武帝之雄謀臣勇將勢威(集作/盛)雷電窮兵黷武傾天¶
下以事之終不能屈一王服一國宣帝承衰竭之後撫¶
瘡痍之衆不敢惕(集作/煬)然有出師(一作/征)之意然而未有¶
<pb:KR4h0022_WYG_613-8b>¶
遺矢之費而臣僕於單于之長者其故何哉蓋盛衰有¶
時理亂有數故曰聖人脩備以待時是以正天下如拾¶
遺陛下肅恭神明德動天地今上帝降匈奴之災孽遺¶
陛下之良時不以此時順天誅建大業使良時一過兇¶
虜復興則萬代爲患雖悔之亦不及矣古語曰天與不¶
取反受其咎今天意厚矣陛下豈可違之哉臣比在同¶
城接居延海西逼近漢南口其磧北突厥來入者莫不¶
一一臣所慰(集作/委)察比者歸化首尾相仍携㓜扶老已¶
<pb:KR4h0022_WYG_613-9a>¶
過數萬然而瘡痍羸憊皆無人色饑餓道死頗亦相繼¶
先九姓中遭大旱經今三年矣野皆赤地少有生草以¶
此牛馬死耗十至七八今所來者皆是稍能勝致始得¶
度磧磧路旣長又無好水草羊馬因此重以死盡莫不¶
掘野䑕食草根自相殘命以給餱食(集作或自相/食以活喉命)臣具委¶
細問其磧北事皆異口同辭又耆老云自有九姓來未甞¶
(集作/曽)見此饑饉(集作/饒)之甚今者同羅僕固雖爲逆首僕¶
固都督早已伏誅爲亂之原(集作/元)既自喪滅其餘外小¶
<pb:KR4h0022_WYG_613-9b>¶
醜徒侵暴自賊耳本無逺圖多有獵葛復自相讐人被¶
塗炭逆順相半莫知所安囬鶻諸部落又與金州横相¶
屠戮群生無主號訴嗷嗷臣所以願陛下建大策行逺¶
圖大定北戎不勞陛下指麾之間事業可致則千載(一/作)¶
(干/戈)之後邉鄙無虞(一作/憂)中國之人得安枕而卧豈不在¶
陛下一斷哉且匈奴爲中國之患非獨秦漢之間臣竊¶
惟先帝時衛公李靖蓋中庸之一老臣徒藉先帝之威用¶
廟勝之策當頡利可汗全盛之日因機逐便大破虜庭¶
<pb:KR4h0022_WYG_613-10a>¶
遂繫其侯王裂其郡縣六十年將於今矣使中國晏然¶
斥候不警(一作無斥/侯之警)書之唐史傳之無窮至今天下謂¶
之爲神况陛下統先帝之業履至尊之位醜虜狂悖大¶
亂邉陲皇天遺陛下以鴻業之時陛下又得復先帝之¶
迹德之大者其何以加若失此機事已過徃使李靖豎¶
子獨成千載之名臣愚竊爲陛下不取也臣伏見去某¶
月日勅令於同城權置安北都䕶府以招納亡叛扼匈¶
奴之喉臣伏慶陛下見機於萬里之外得制匈奴之上¶
<pb:KR4h0022_WYG_613-10b>¶
策臣昔聞隗囂言(一作/云)漢光武見事於萬里之外制敵¶
應變未甞有遺今陛下超然神鑒昭宣(集作/逺照)實所謂聖¶
明之見覩於無形也臣比住(一作/在)同城周覩(集作/觀)其地¶
利又博問諳知山川者莫不悉備其地東西及南(集無/南字)¶
北皆是大磧磧並石鹵水草不生突厥嘗所大入道莫¶
過同城今居延海澤接張掖河中間堪營田處數百千¶
頃水草畜牧足供巨萬又甘州諸屯犬牙相接見所蓄¶
粟麥積數十萬田因水利種無不收水運(集作/運到)同城甚¶
<pb:KR4h0022_WYG_613-11a>¶
省功費又居延河海多有魚塩此可謂彊兵用武之國¶
也陛下若調選天下精兵採㧞名將任以同城都䕶臣¶
愚料之不用三萬陛下大業不出數年可坐而取成臣¶
比來(一作/此者)㸔國家興兵但循於常軌主將不選士卒不¶
練徒知(集作/如)驅市人以戰耳故臨陣對冦未嘗不先自¶
潰散遂使夷狄乘利輕於國威兵愈出而事愈屈蓋是¶
國家自過計於敵耳故非小醜能有異圖臣竊以爲陛¶
下今日不更爲之圖以激勵天下忠勇但欲以今日之¶
<pb:KR4h0022_WYG_613-11b>¶
兵今日之將冀收功於異域建業於中興則臣之愚蒙¶
必以爲未可得也陛下即以突厥爲萬代之患則臣所¶
言願少加察若以戎(集作/夷)狄荒服不臣則微臣小人非¶
所敢諫臣今監領後軍某等取某月即度磧去計至某¶
日及劉敬同謹當親按行磧計至北以來地形及突厥¶
滅亡之勢察具(集作/當審)虚實續以聞奏伏願(一作/惟)陛下省¶
臣此章爲國大計儻萬有一可中者請與三事大夫熟¶
圖議之此亦萬代一時也伏願少㽜聖意閑暇念之天¶
<pb:KR4h0022_WYG_613-12a>¶
下幸甚天下幸甚陛下採臣蒭蕘臣請執銳(集作/没)先驅¶
爲士卒啓行横行匈奴之庭歸報陛下臣死之日庶無¶
遺恨不勝踴躍之至¶
　　　諫鑾駕親征表(𤣥/宗)　　　　　蘇　頲(開元/三年)¶
臣某言伏承某日制以吐蕃侵軼邉隅陛下欲親揔元¶
戎出征秦隴蠢彼羗髳敢爲叛渙王赫斯怒整旅龔行¶
實陛下雄略英威愛人活國之長策也臣聞北狄西戎¶
自古而有雖夏殷之強軒農之盛未息其患也書稱蠻¶
<pb:KR4h0022_WYG_613-12b>¶
夷猾夏詩著獫狁孔熾未損東漸西被之化帝王馳驟¶
之迹則有南仲出車吉甫維憲縱侵鎬及岐宻邇畿甸¶
未聞親征之義及乎漢代則&KR0463;火至于甘泉朝那䘮其¶
都尉亦止之兵細栁天子但安于上京何者戎狄荒服¶
忽慌之義也來則拒之去則勿逐以禽獸處(唐書/作畜)之以¶
覉縻御之比諸校獵羽毛不入於服用體肉不登於郊¶
廟則王者不射故知千鈞之弩不爲鼷䑕發機也况萬¶
乘之重而與犬羊角勝哉誠勝之不武不足以勞也且¶
<pb:KR4h0022_WYG_613-13a>¶
陛下有髙行者甚衆焚珠翠放鷹狗出宫女納直言爲¶
百姓請命故關中豐稔則知皇天所睠通夫至誠今小¶
冦難將不久陛下勤脩德音日慎一日當自消弭也且¶
兵法有先聲後實陛下但發親征之令以㫖逺而潜遣¶
猛將謀畧之士以濟其師則戎人日便崩挫也岐隴粗¶
熟凋敝積年千乘萬騎徃還儲峙恐外有冦虞内興徭¶
役人不堪一也又戎虜之性倐來忽徃敗不羞走勝不¶
成師(唐書作/讓成)若大軍臨邉尋已鳥散則屢出多方我受¶
<pb:KR4h0022_WYG_613-13b>¶
其誤二也况太上皇萬福鍾愛實深陛下將對冦塲必¶
勞憂慮非惟問安頗闕亦恐御膳有違則陛下烝烝之¶
思何以自得三也臣故曰擇將嚴邉旰食脩德爲良&KR0312;¶
也臣愚不識忌諱惟陛下裁擇一昨欲幸蒲州及長春¶
宫臣等以人勞未復不足輕擾輙進狂&KR0937;遂簡天心下¶
制賢諫臣(一作/官)之奏恤農人之業因而賜(一作/見)停遐邇¶
並知陛下從諫如流之羙今月日未久勞役倍前㫁可¶
知矣陛下若哀此疲人頓兹戎輅則天下幸甚昔蒯城¶
<pb:KR4h0022_WYG_613-14a>¶
侯泣諫漢祖曰主上常自勞豈無人使漢祖以爲愛我¶
良史書爲羙談今朝廷將相之衆豈無與陛下盡力哉¶
何勞聖躬之遽行也臣等不勝慺慺之誠謹表以聞¶
　　　第二表　　　　　　　　　前　人¶
臣某言皇情愍彼邉甿忿兹兇醜必親弔伐臣聞天子¶
之怒伏屍百萬流血千里若吐蕃者䑕竊豕食猶魚躍¶
釜中耳又何足以當陛下之怒哉臣愚竊以不可何也¶
頻嵗以來百姓不足岐隴河渭動無儲廪今大駕遄征¶
<pb:KR4h0022_WYG_613-14b>¶
供置倉卒若緩之以法必乏我軍興如急之以刑則人¶
無所措此時不可也乗邉將士或交鋒刄飛書告捷首¶
尾繼來料賊之勢不復支久陛下若輕車電發則虧持¶
重之慮(一作/虞)如按部天行又非赴敵之義此勢不可也¶
盖稱王者之師有征無戰謂蕃貢有闕王命征之於是¶
乎理兵其郊獲辭而止非謂擐(一作/按)甲臨軍敵人畏之¶
莫敢戰也是以古者聖帝明王無親將也云黃帝五十¶
三戰者即締構草昩非太平之本也故自阪泉之後脩¶
<pb:KR4h0022_WYG_613-15a>¶
身養德與七聖游於具茨三月齊而訪道今陛下鳯翔¶
藩邸龍躍御天不日再造乾坤一呼而撥定禍亂是則¶
聖過黃帝而經綸之業備矣故當髙居深視制禮作樂¶
禪梁甫登崆峒雅歌從容爲後王法閫外之事屬諸將¶
軍何至厭玉輦甘金革邀功馬上爲一人(一作/日)之敵也¶
今吐蕃遣偏禆小醜干犯大國我軍未捷而恥已深而¶
陛下又將屈至尊逺爲之敵使攻無不勝戰無不克猶¶
未足以誇四夷適足以驕敵人羞天下也又扈從之人¶
<pb:KR4h0022_WYG_613-15b>¶
半非鬭士使給徃來日費千金與其傾耗資儲孰若囬¶
募驍健重賞之下必有勇夫以敢死之師當疲老之冦¶
若排山壓卵何必勞聖躬哉况事有不可輕敵有不可¶
小者昔周師困於祝聃漢祖厄於平城安可謂吐蕃無¶
祝聃耶河右無平城耶千金之子坐不垂堂聖人終日¶
不離輜重不可忽也臣又聞吐蕃之入也惟趣羊馬不¶
至殺掠於人但剥體取衣以窮冦耳又數道俱進按隊¶
徐行者若有所望恐連謀北狄陛下如必親戎邁于岐¶
<pb:KR4h0022_WYG_613-16a>¶
隴脫幽并警候靈夏馳烽突厥之騎南侵猶如吐蕃之¶
勢長安百姓驚擾太上皇帝豈不憂勞陛下以三賊憑¶
陵誰者先擊豈可挂西軍之衆分御北胡野次之間遥¶
謀廟堂不戰之策帝城空虚衆亦何仰臣固曰居中制¶
勝爲防萌杜漸之上畧也今但發近縣之兵擇良能之¶
將重爲之募嚴爲之約其敗衂失律者已加必罰之誅¶
矣其勇敢殺敵者亦願加信賞之勸焉兼購賊中有能¶
斬首帥以(一作/已)下歸降者及邉軍之士俘馘醜虜者並¶
<pb:KR4h0022_WYG_613-16b>¶
厚爲賞格以班之我軍必大振矣彼賊聞之自解而去¶
也又承萬騎官者數千其受國恩亦已多矣並習練梟¶
雄逺近所憚陛下或㧞爲將帥或備軍行勒以從征足¶
可威賊也又數十年來人之多幸乃有捐(司馬遷/傳作全)軀保¶
妻子之臣親戚貪佞之輩並人厭階勲家盈封爵乃至¶
紫衣塞路朱服滿朝皆能侵國害人未見尺功寸効自¶
陛下欲櫛風沐雨親冒邉塵不聞獻一竒輸一策主憂¶
臣辱請代此行而但縻府庫之財殫征稅之奉嗚呼此¶
<pb:KR4h0022_WYG_613-17a>¶
所謂六蝎五蠧者是也臣所以痛心椎膺而移(疑/)陛下¶
言之耳何不簡冗食重禄之夫權令禦冦此但惜身自¶
當爲國而容養蠧蝎輕勞聖躬賈誼所以長歎息繼¶
之慟哭爲此也昔楚漢相持楚強而漢弱漢祖猶曰使¶
刑徒擊公吾不能鬭力也區區之時猶能如此况今四¶
海之内皆爲臣妾普天之下莫非王土而蕞爾一冦如¶
一蚊之附九牛陛下便欲降萬乗之尊親衘橜之變輕¶
其帝重逸此庸臣臣竊爲陛下不取也夫三皇善用仁¶
<pb:KR4h0022_WYG_613-17b>¶
聖五帝善用智勇陛下當三五之運而捨其所長非英¶
武之稱也議者或爲(疑/)陛下前欲征匈奴制行而止今¶
必須一出示信萬人此大謬也夫兵者以正合以竒勝¶
故不厭詐而尚以權今以陛下英雄之資發親征之令¶
敵聞而懼我勢已張更練熊羆推轂將帥見可而進騁¶
變如神適謂幽逺而難知河漢而不測人是以服信是¶
以孚夫何疑也今夫頓岐隴之外擾疲敝之人率徴之¶
兵不過數萬阻饑積嵗師不宿飽州縣急於供費力不¶
<pb:KR4h0022_WYG_613-18a>¶
足以救邉軍容制於部伍勢不足以赴敵脫胡騎紛擾¶
京城空虚人情易動難安不可不慮也如太上皇暫勤¶
旰食是陛下以天下之大不能安其親也惟陛下圖之¶
今卜征有期不可頓止但更延發日示擇良辰以候西¶
軍動静以爲長策臣愚所陳衆計亦願陛下擇善而從¶
之臣聞資父事君惟忠與孝况臣職叅衮闕逾念讜言¶
苟益涓塵死而無悔昨四日已於閤門封進一表恐未¶
周覽今復盡愚非敢阻於成規實願廣於天聽輕言時¶
<pb:KR4h0022_WYG_613-18b>¶
政伏待刑辟¶
　　　爲清邉大㧾管建安王奏失利表(武/后)¶
　　　　　　　　　　　　　　　張　說(萬嵗通/天初)¶
臣攸直言今日某乙從硤(集作/徃峽)石山稱前軍王孝傑等¶
以某日失利於峽石山忽聞殞絶心搉魄死上孤天威下¶
慙士卒臣死罪死罪頓首頓首臣以駑怯謬職戎麾衘¶
戴恩榮統率將士驅闗隴之馬引淮海之駒旗幕亘於¶
邉城弓甲傾於内府不堪任使撓失節度群帥無决勝¶
<pb:KR4h0022_WYG_613-19a>¶
之功偏師有挫衂之咎長犬馬之孔熾縱梟獍之未滅¶
憤結靈祇怨毒骨髓臣實其罪非他人忍恥苟全逺媿¶
胡顔之責引慝遄死内負猶鬭之心踧踖無顔進退匪¶
(集作/靡)處臣既不建師律有干常憲合即嚴科以塞重責¶
然以見在兵馬交要部統未敢束手軍事委置旌節稽¶
後(集作/緩)刑書伏深兢戰特乞更召嚴猛代臣部卒(集作/統帥)¶
臣請歸罪司冦以正國刑囚伏邉陲惟待斧鉞¶
　　　幽州論戎事表(𤣥宗開/元六年)　　　前　人¶
<pb:KR4h0022_WYG_613-19b>¶
臣某言伏以先帝以臣踐履忠孝使臣啓發聖明故得¶
侍讀春闈夙承天眷洎於中嵗兼掌樞宻内當沸騰之¶
口外禦傾奪之勢陛下監撫既安自天所佑然臣叶賛¶
之意明神啟之開元之始首典鈞軸智小任大福過災¶
生出守三州違離六載曲直非已升降由人惟君知臣¶
事不待說今既牧邉鎮委重戎麾竊以兩蕃共和能器¶
(疑/)同異九姓逺聞撫納欲恃賊殺無侵擾之慮保兩蕃¶
受徴發之期臣愚料之恐未然矣何者賊殺親(一作/新)立¶
<pb:KR4h0022_WYG_613-20a>¶
必逞兵所加必收九姓若去兩蕃摇失九姓雖屬并州¶
節度然其幽州宻邇脫有風塵何所不至臣熟聞幽州¶
兵馬寡弱卒欲排比未可即用城中倉糧全無貯積事¶
未逼廹臣實憂之伏乞聖慈深以垂意博詢舊將預爲¶
籌畫事若早圖必無後悔且孤臣㧾衆易起猜嫌寛大¶
失濟事之宜嚴整招怨黷之謗逺辭天聽臨事回惶如¶
有論告臣身奏劾軍事者乞追臣靣問對定寘(疑/)虚則¶
日月無可蔽之期幽逺有自通之望伏乞留書在内時¶
<pb:KR4h0022_WYG_613-20b>¶
加矜察¶
　　　并州論邉事表(𤣥/宗)　　　　　前　人(開元/七年)¶
臣某言臣說頓首死罪死罪言臣聞小忿不忍延起大¶
患小罪不寛迫成大禍契丹奚背恩誠負天地不容之¶
責然原其状本是夷狄君臣不和自相誅戮耳伏(集作/所)¶
望聖慈且使其族類在朝者將勅書再三告讓因其所¶
欲立酋長而便定之或可不戰而定也必告之不訓則¶
大發兵馬東召靺鞨西舉九姓來春未青數道齊入突¶
<pb:KR4h0022_WYG_613-21a>¶
于之首可拾而取未爲晚也天恩若不忍以中國勞事¶
蠻夷則嚴兵備塞棄兩蕃如糞土耳又許欽淡(集作/浹)擁¶
二萬餘兵(集作/衆)㨿五丈之城有糧即守不可㧞無糧即¶
皷而行何所慮也今遣史獻非時逺抄兵回甚難(八字/集作)¶
(非時逺抄近/掠其實甚難)萬一未捷賊氣轉壯臣愚不曉(集作下/臣愚昧)不¶
敢隱情伏望聖恩再加裁度臣說誠惶誠恐頓首頓首¶
　¶
　¶
<pb:KR4h0022_WYG_613-21b>¶
　¶
　¶
　¶
　¶
　¶
　¶
　¶
　文苑英華卷六百十四¶
