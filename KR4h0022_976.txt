# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:13.735422
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷九百七十七
<pb:KR4h0022_WYG_976-1a>¶
欽定四庫全書¶
　文苑英華巻九百七十七　宋　李昉等　編¶
　行狀七¶
　　工部尚書致仕崔淙行狀一首¶
　　左金吾大將軍栁晟行狀一首¶
　　浙江西道觀察使崔郾行狀一首¶
　　吏部侍郎沈傳師行狀一首¶
　　　銀青光禄大夫守工部尚書致仕上柱國中山¶
<pb:KR4h0022_WYG_976-1b>¶
　　　郡開國公食邑二千户贈陜州大都督博陵崔¶
　　　公行狀　　　　　　　　　吕　温¶
曽祖諱承福皇朝大中大夫廣越二府都督祖諱先意¶
皇朝朝議大夫鄧州刺史父諱巘皇朝朝議大夫鄭州¶
長史贈左散騎常侍狀斧藻天理立為人極敬終端本¶
彼所以將就誠明褒殁勸存此所以砥礪名教然而以¶
道行已晦而彌光大君子之行也以法考行直而無黨¶
賢有司之職也且曰獻狀則唯所知公清莊而和博厚¶
<pb:KR4h0022_WYG_976-2a>¶
而敏岐嶷而夙茂羇貫(集作/丱)而老成性約情充静專動¶
直出入孝悌周旋忠信始以眀經上第調佐夏陽次以¶
詞麗甲科超尉王屋事廹於官而舉言廹於事而揚欲¶
蔵智而䝉穉來求不近名而聲華見逼故相左僕射張¶
公時尹洛京首得才實洎鎮荆蜀致於幕庭再兼理官¶
專領記室㨗(集作/健)筆良畫二邦有聞旋遘内艱毁瘠僅¶
立善居得禮族黨稱之免喪之歳天子南狩太尉西平¶
王大會兵車將圖匡復公首膺辟任濬發義心琴未成¶
<pb:KR4h0022_WYG_976-2b>¶
聲履及於路感激而將星芒怒謀謨而兵祲廓清翠華¶
既還優典斯及拜殿中侍御史時有寵臣為京兆者政¶
以暴聞吏有寃弊公表陳枉直伏閤待旦言忠主悟事¶
寢風生以䋲違稱職轉侍御史以求瘼慎選為華原令¶
大兵之後旱歳為虐公勞徠不倦弛張以宜復流庸於¶
潤屋闢曠土為多稼俄改歙州刺史地雜歐駱號為難¶
理下車而簡其約束期月而明其信誓然後破散谿衆¶
剪鋤山豪既去害羣之姧遂寧挺(集作/挻)險之俗徴拜長¶
<pb:KR4h0022_WYG_976-3a>¶
安縣令威聲先路不肅而理鋩刃餘地所投皆虚擢同¶
州刺史國歉於豐量賑為糴號里倉者三百所而凶年¶
備矣戒以暴骸諭之速朽成薄𦵏者九百家而奢俗懲¶
矣郡人有豪奪鄉惸隂持吏夫朋構訟(集作/紛)獄累政患¶
之(集作/所患)公斷以尋斧破其囊橐人樂其殺而法制行焉¶
郡城自禦冦之餘復隍殆盡朝貢所經夷夏何仰公悦¶
使襁負大興版築下不知役而扁固立焉其餘則去思¶
有碑詳在篆述可覆視也朝議陟明遷於陜服封介晋¶
<pb:KR4h0022_WYG_976-3b>¶
楚寄分函洛而戒備不脩兵庫虚閉公乃鳩工以利器¶
閲實以練卒金革中度義勇知方既而有淮西之役晨¶
令暮具凛然而可觀矣河出城下造舟為梁經費僝(集/作)¶
(始/匪)工敗决相繼公乃沉石而雙固中沚省艦而三分巨¶
流(集作/渠)水與意會勢若天成既而有奔濤之沴智勝功¶
顯終然而無害矣其餘則三降璽書就加爵秩是明徴¶
也移疾入覲貳職冬官歸載不過圖書留府盈乎粟帛¶
豐公約私於是乎在至既陳乞以尚書致仕(集作/政)室不¶
<pb:KR4h0022_WYG_976-4a>¶
交要路之賔口不言當代之事就隂委順談者多之公¶
自解巾至於撤樂思不踰矩動無(集作/不)越思以忠貞為¶
仕模以勤儉為家訓身居侯邸清節如初男降王¶
姬素風愈厲羈孤聚室人各忘其亡布褐分庭士¶
不知其貴體溫柔而事至能斷性坦易而物莫得¶
窺(集作/能窺)當官不務於名聲所去必遺其功利甿謡¶
尚在時論可徵已踰書葬之期請舉易名之典謹狀¶
元和三年四月日故銀青光禄大夫守工部尚書致仕¶
<pb:KR4h0022_WYG_976-4b>¶
贈陜州大都督博陵崔公從彌(集作/外生)甥朝議郎司封貟¶
外郎上騎都尉賜緋魚袋吕温謹上尚書考功夫立身¶
之道始於君親中於其人終於其身若府君者居䘮有¶
聞臨難有功善其始也勤於官業惠於鰥寡敬其中也¶
家事以理年至而退謹其終也率是三懿光于前訓以¶
咨諡法無媿至公謹狀¶
　　　銀青光禄大夫檢校户部尚書左金吾大將軍¶
　　　　兼御史大夫上柱國河南縣開國公食邑二¶
<pb:KR4h0022_WYG_976-5a>¶
　　　　千户贈紫金魚袋太子少保栁公行狀¶
　　　　　　　　　　　　　　　沈亞之¶
曽祖該皇任陵州録事叅軍贈陵州刺史祖岑皇贈祕¶
書監父潭皇太僕卿駙馬都尉贈司空狀公諱晟其先¶
河東人也肅宗時詔取儒賢配主其父以門業(集作/葉)中¶
選拜太僕卿尚和政公主主及太僕繼䘮而公年始十¶
二孝聞宫姻既去䘮代宗憐之召飬宫中令與皇太(集/無)¶
(太/字)子諸王俱受學故公得通籍中禁詔以吳大瓘為之¶
<pb:KR4h0022_WYG_976-5b>¶
師又以大瓘子通𤣥通微互為助教令十日考學績責¶
(集無/此字)勸所進乾元初除尚舍奉御得歸故邸又詔吳大¶
瓘通𤣥通微令就舍授學廣徳中加檢校太常卿賜佩¶
金魚及徳宗即位以公故奉銅輦將欲加賜遷官(集作/宫非)¶
未幾而属車西狩矣公徒走會難奉天因泣奏曰臣願¶
得尺詔持而入東都購其豪人以為效徳宗嘉(集作/竒)其¶
忠賜詔如奏公於是傭裝入賊軍中見賊偽右將軍郭¶
常左將軍張光晟公大説曰隂潦之災魚鼈遊其墀壇¶
<pb:KR4h0022_WYG_976-6a>¶
即陽光赫眀是軰不知枯挂之地者公等寧能從其挂¶
哉乃出詔示常等皆奉詔伏興(集作/與)誓約所歸未及期¶
會樞籍宦官朱既昌隂以公之狀飛告泚遂為泚捕繋¶
定死矣泚詰二將詞不伏即徙於外獄稍寛之有頃賊¶
兵累敗守吏益怠公因其共繋者十餘人謀相與脱其¶
錮髠而走之奉天德宗為之撫背流涕明日乗(集作/宸)輿¶
幸漢中公奉轡至南梁還拜原王府長史貞元六年改¶
嘉王府長史其後(集作/歳餘)翰林舍人吳通𤣥謫死公為䟽¶
<pb:KR4h0022_WYG_976-6b>¶
陳雪冄進不得命公之季止公曰上方怒寧可為也¶
公不聽公章卒三貢於是徳宗寤之謂公見義不回賜¶
書寵勞竟雪通𤣥改灃州别駕十一年入為少將作永¶
貞初遷大將作加朝請大夫起崇陵功以檢校左散騎¶
常侍居使内作封河東縣開國子食邑五百户又加銀¶
青光禄大夫起豐陵功贈上柱國元和初西蜀叛發岐¶
隴邠涇朔方太原及山東六郡之卒皆属長武軍詔以¶
髙崇文討之既誅三蜀大困而漢中最險狹益不能賑¶
<pb:KR4h0022_WYG_976-7a>¶
輸所奉中朝以公(集作/器)用當濟遂拜工部尚書兼御史¶
大夫持節帥漢中始詔諸征蜀卒各還故部而獨以漢¶
中卒三千人移戍梓州其卒以為始去父母鄉里既勞¶
而歸及境乃不得見其閭亦以公(集無/此字)功自頼今則徙¶
之謂若謫耳皆蜂(集作/鋒)奮食所引刃援弓廹中貴人時¶
公行未及郡聞之遂疾驅倍走徃其所先勞之苦辛(集/作)¶
(卒/是)勞已乃問曰君等何以而成功乎俱曰某等伐闢耳¶
又問曰闢何以而得伐俱曰驕不受指於天子公曰君¶
<pb:KR4h0022_WYG_976-7b>¶
等既知闢以不受指而得伐又親㓕之而得功反不受¶
指耶今不受指即受㓕也(集作/矣)士卒皆免胄匍匐遂行¶
所徙歳餘復入為大將作使匈奴先是戎相出視國使¶
必自據偃以相辱傲公知之乃先謂曰聞若等常以去¶
信為強亡禮自大禮信不為誠不仁也何足奉吾國乎¶
於是單于諸王貴人聞之愕然失恃皆莫能辭見則改¶
容跪㐲遂致天子之命約信成禮而歸拜金吾右將軍¶
始得居公爵益封千五百户加為大金吾九年加户部¶
<pb:KR4h0022_WYG_976-8a>¶
尚書以大金吾為左將軍元和十三年三月九日殁享¶
年六十九上聞之一日廢聽奏詔令(集作/命)從官臨弔之¶
賜賻粟帛贈太子少保強辯多學謙下好問因危以致¶
其節見義不顧其私輸公之急某從寮其門得備前行¶
謹以所聞所見實録於斯謹狀元和十四年七月十七¶
日狀¶
　　　銀青光禄大夫檢校禮部尚書兼御史大夫充¶
　　　　浙江西道都團練觀察處置等使上柱國清河¶
<pb:KR4h0022_WYG_976-8b>¶
　　　　郡開國公食邑二千户贈吏部尚書崔公行狀¶
　　　　　　　　　　　　　　　　杜　牧¶
曽祖綜皇任醴泉縣令祖佶皇任太子中允贈右散騎¶
常侍父倕皇任檢校吏部侍郎(集作/郎中)兼御史中丞袁州¶
刺史贈太師公諱郾字廣畧風儀秀偉神深氣(集作/氣深)厚¶
即之如鑑望之如春既冠識者知不容於風塵矣貞元¶
十二年進士(集無/二字)中第十六年平判入等授集賢殿校¶
書郎陜虢觀察使崔公琮願公為賔而不樂之挈辭載¶
<pb:KR4h0022_WYG_976-9a>¶
幣使者數返公徐為之起且曰不關上聞攝職可也受¶
署為觀察廵官後轉京兆府鄠縣尉遷監察御史殿中¶
侍御史刑部貟外郎丁邠國太夫人憂杖而能起人有¶
聞焉服除拜吏部貟外郎判南曹事千人百族必應進¶
而進公親自挾格肖法必留戾程必黜每懸牓舉牘富¶
室權家汗而仰視不敢出口宿吏逡廵縛手係舌願措¶
一奸不能得之凡二年遷左司郎中加朝散大夫旋拜¶
諌議大夫兼知匭使穆宗皇帝春秋富盛稍以畋遊聲¶
<pb:KR4h0022_WYG_976-9b>¶
色為事公晨朝正殿揮同列進而言曰十一聖之功徳¶
四海之大萬國之衆之治之亂(唐書本傳/作治其亂)懸於陛下自¶
山以(集作/已)東百城千里昨日得之今日失之西望戎壘¶
距宗廟十舍百姓憔悴蓄積無有願陛下稍親政事天¶
下幸甚誠至氣直天子為之動容歛神慰而謝之遷給¶
事中敬宗皇帝始即位旁求師臣今相國竒章公上言¶
曰非公不可遂以本官充翰林侍講學士命服紫金旋¶
拜中書舍人仍兼舊職侍帝郊天加銀青光禄大夫髙¶
<pb:KR4h0022_WYG_976-10a>¶
承簡罷鄭滑節度使滑人仰(集作/叩)闕乞為承簡樹徳政¶
(集作/政徳)碑内官進曰翰林故事職由掌詔學士上曰承簡¶
功臣𦙍也治吾咽喉地克有善政罷而請紀入人深矣¶
吾以師臣之辭且寵異焉居數月魏博節度使史憲誠¶
拜章請(集作/謂字)為故帥田季安樹神道碑内官執請亦如¶
前辭上曰魏北燕趙南控成臯天下形勢(集作/勝)地也吾¶
以師臣之辭且慰安焉居數月陳許節度使王沛拜章¶
乞為亡父樹神道碑内官執請亦如前辭上曰許昌天¶
<pb:KR4h0022_WYG_976-10b>¶
下精兵處也俗忠風厚沛能撫之吾視如臂吾以師臣¶
之辭而彰其忠孝焉是三者皆御札命公令刻其辭恩¶
禮親重無與為比歴歳願出守本官辭懇而禮部缺侍¶
郎上曰公可也遂以命之二年選士七十餘人大抵後¶
浮華先行實轉兵部侍郎今上即位四年公亟請於丞¶
相閤曰願得一方疲人而治之除陜虢觀察使兼御史¶
大夫先是陜之官人必月尅俸錢五千助輸貢于京師¶
者歳至八十萬公曰官人不能贍私安能䘏民吾不能¶
<pb:KR4h0022_WYG_976-11a>¶
獨治安可自豐即以常給兼使雜費下至于鹽酤膏薪¶
之品十去其九可得八十萬歳為代之官人感悦隨至¶
短長不忍為欺萬國西走陜實其衝復有江淮梁徐許¶
蔡之戍兵北出朔方上郡回中汧隴間踐更徃來不虚¶
一時民之供億吏須必應生活之具至于缾缶(集作/缶筯)¶
(是/)常碎於四方之手公曰此猶束炬以焚民也於是節¶
宴賞截浮費凡金漆陶木絲枲之用悉為具之可饗數¶
千人民一不知復有詔㫖支稅粟輸太倉者歳數萬斛¶
<pb:KR4h0022_WYG_976-11b>¶
如歛民也逺逺近近就積佛寺終輸於河復籍(集作/藉)民¶
而載之民之巨牛大車半頓于路前政咸知計不能出¶
公曰管仲曰粟行五百里民有饑色斯言粟重物也不¶
可推遷民受其弊况今迂直之計有不翅五百里乎公¶
乃大索有無親執籌而計之北臨黄河樹倉四十間穴¶
倉為槽下㴻(集作/注)于丹因隙償(集作/賞非)直不敗時務自壯¶
者斛幼者斗負挈囊裹委倉而去不知有輸他境之民¶
越逸奔走駢軫争闘願為陜民政成化行上國下國更¶
<pb:KR4h0022_WYG_976-12a>¶
口賛頌凡二年改鄂岳安黄蘄申等州觀察使囊山帶¶
江三十餘城繚繞數千里洞庭百越巴蜀荆漢而會注¶
焉五十餘年比(集作/北非)有蔡盜於是安鏁三關鄂練萬卒¶
皆傖楚善戰浸有戰風稱為難治有徃自(集作/自徃)矣公始¶
臨之簡服伍旅修理械用親之以文齊之以武大剏廳¶
事以張威容造䝉衝小艦上下千里武士用命盡得羣¶
盜公曰刼於水者以盡殺為習雖値童耉而無捨焉比¶
附他盜刑不可等於是一死之内必累加之盜相誡曰¶
<pb:KR4h0022_WYG_976-12b>¶
公之未去勿觸其境然後黜并奸冒用公法也升陟亷¶
能用公舉也撫䕶窮約用公惠也豪商大賈不得輕役¶
不得隠田父子兄弟不得同販於是闔境之内有餘不¶
足自公而均復建立儒宫置博士設生徒廪餼必具頑¶
惰必遷敬譲之風人知家習八年秋江水漲溢公曰安¶
得長堤而禦之言訖兵(集作/軍)士齊民雲鍤雨杵一揮立¶
就令行恩結有如此者千里之内如視堂廡雖僻左下¶
里歳臘男子必以雞黍賀饋女子能以簮瑱相問遺富¶
<pb:KR4h0022_WYG_976-13a>¶
樂歡康肩於古治凡五年遷浙西觀察使加禮部尚書¶
公曰三吴者國用半在焉因髙為旱因下為水者六歳¶
矣經賦兵役不減於民上田沃土多歸豪強荀悦所謂¶
公家之惠優於三代豪強之酷甚於亡秦今其是也於¶
是料民等第籍地沃瘠(集作/塉)均其征賦一其徭役經費¶
宴賞約事裁節民有宿逋不可减於上供者必代而輸¶
之誠禱山川歳獲大稔復曰衣冠者民之主也自艱難¶
已來軍士得以氣加之商賈得以財侮之不能自奮者¶
<pb:KR4h0022_WYG_976-13b>¶
多栖於吾(集作/吳)土遂立延賔舘以待之苟有一善必接¶
盡禮因訪里閭必(集作/益)知民之疾苦隨以理之纔逾期¶
嵗而吳民復振開成元年十月二十日薨于治所多士¶
相弔曰使公相天子貞觀開元之俗可期而見也豈公¶
不幸實生民之不幸也主上痛悼輟朝一日贈吏部尚¶
書公生知(集作/得)靈和自干名立朝為公卿為侯伯未嘗¶
須臾間汲汲牽率欲顯名於合道而仁義忠信明知恭¶
儉欝積發溢自然相隨不立結約(集作/約結)而善人自親不¶
<pb:KR4h0022_WYG_976-14a>¶
設溝壘而不肖自逺不志於榮逹而官位自及公内外¶
閥閲源流(集作/派)清顯㧞於甲族而復甲焉親昆仲六人¶
皆至逹官公與伯兄季弟五司禮闈再入吏部自國朝¶
以來未之有也上至公相方伯下及再命一命幕府陪¶
吏之属遍滿内外皆公門生公俯首益恭如孤臣客卿¶
愓愓而多畏也自為重鎮苞苴金幣之貨不至權門親¶
戚舊故周給衣食畢其婚䘮悉出俸錢不以家為在家¶
怡然未嘗訓勉子弟自化皆為名人居室卑庳不設歩¶
<pb:KR4h0022_WYG_976-14b>¶
廊賔至值雨則張盖躡屐而就于外位初鎮于陜或束¶
挺經月不鞭一人至於驛馬令五歳幸全則為代之著¶
為定制曰致一物於必窮之地君子不為其為仁愛而¶
臻於此及遷鎮鄂渚嚴峻刑法至於誅戮未嘗貰一等¶
後一客或問於公曰陜鄂之政不一俱臻於理何也公¶
曰陜土瘠民勞吾撫之不暇尚恐其驚鄂之土沃民剽¶
雜以夷狄非用威刑莫能致理政貴知變盖謂此也聞¶
者服焉嗚呼公之徳行材噐真哲人君子沒而不朽者¶
<pb:KR4h0022_WYG_976-15a>¶
也易名定諡為國常典敢書光(集作/先)烈逹於執事附于¶
史氏云爾謹狀¶
　　　尚書吏部侍郎贈吏部尚書沈公行狀¶
　　　　　　　　　　　　　　　前　人¶
曽祖某皇任泉州司户叅軍祖某皇任婺州武義縣主¶
簿贈屯田貟外郎父濟皇任尚書禮部貟外郎贈太子¶
少保公諱傳師字子言明春秋能文工(集作/攻)書未弱(集/無)¶
(此/字)冠知名我烈祖司徒岐公與公先少保友善一見公¶
<pb:KR4h0022_WYG_976-15b>¶
喜曰沈氏有子吾無恨矣因以馮氏表生女妻之貞元¶
末舉進士許公孟容為給事中權文公為禮部侍郎時¶
稱權許進士中否二公未嘗不相聞於其間者今其年¶
禮部畢事文公詣許曰亦有遺恨曰為誰曰沈某一人¶
耳許曰誰家子某不之知文公因具言先少保名字許¶
曰若如是我故人子後數日徑詣公且責不相見公謝¶
曰聞於丈人或㧞致中第是累丈人公舉遺其(集作/違某)孤¶
進故不敢自逹許曰至(集無/此字)如公者可使我急賢詣公¶
<pb:KR4h0022_WYG_976-16a>¶
不可使公因舊造我眀年中第文公門生七十人時人¶
比公為顔子聫中制䇿科授太子校書郎鄠縣尉直史¶
館左拾遺左補闕史館脩撰翰林學士歴尚書司門郎¶
中(二字集作/貟外郎)司勲兵部郎中中書舍人命服朱紫時穆¶
宗皇帝親任學士時事機祕多考决在内必取其長循¶
為宰相公之宻補𢎞多同列每欲面陳拜章皆互來告公¶
必取規議用為進退歳乆當為其長者凡再公皆逡廵¶
不就上欲面授之公奏曰學士院長叅議大政出為宰¶
<pb:KR4h0022_WYG_976-16b>¶
相臣自知必不能為凡宰相之任非能盡知天下物情¶
苟為之必致敗撓况今百姓甚困燕趙適亂臣以死不¶
敢當願得治人一土(集作/方)為陛下長飬之因出稱病(集/作)¶
(疾/)特降中使劉泰倫起之公稱益篤故相國李公徳裕¶
與公同列友善亦欲公之起詞説甚切公終不出因詔¶
以本官兼史職出歸綸閣乆處宻近思効用於外歴(集/作)¶
(懇/)請於丞相不已由是出為湖南觀察使兼御史大夫¶
凡三(集作/二)歳轉為(此下諸疑本並同疑有脱逸按舊唐/書沈傳書出為湖南入為尚書右丞)¶
<pb:KR4h0022_WYG_976-17a>¶
(出為洪州/轉宣州)人困事繁惡易滋長官人調授少得防寛逺¶
(二字集/作寃)䟽通蹊逕人情物理無不曲盡吏欲為欺於此¶
照驗之端必眀於彼民有未伸於彼開張之路必在於¶
此亹亹循環皆極根本為(集作/尤)重刑罰杖十五至于死¶
者每有一犯必具獄斷刑之後遍示幕府吏雖十人有¶
一人以為小未可者必再詳䆒經費遊宴約事裁節歳¶
有水旱不可减於常貢者必為代之江西宣州聮歳水¶
災所貸萬計公善飬性情自居方伯生殺之任喜怒好¶
<pb:KR4h0022_WYG_976-17b>¶
惡是四者閉覆渾然雖終歳伺之不見毫髪故黠吏欲¶
賊公之所向髙下其事終不可得每處一事未嘗不從¶
容盡理故所至之處富庻懽康理行第一每去任人吏¶
泣送出境不絶自宣城入為吏部侍郎二年考覈(集作/覆)¶
搜舉品第倫比時稱精能宰物之望属於僉議公每願¶
用所長復治(集作/理)於外及薨於位知與不知莫不相弔¶
上悼惜輟朝一日贈吏部尚書與公先少保俱掌國史¶
譔憲宗實録未竟出鎮湖南詔以隨之成於理所時論¶
<pb:KR4h0022_WYG_976-18a>¶
榮之公生得靈粹沛然而仁自㓜及長未嘗須臾間汲¶
汲牽率欲及於道温良恭儉明智忠信内積外溢自然¶
相隨自布衣至於逹官凡所交友皆當時名公奬美所¶
長復救所不及三十年間無有携問者公常居中雖有¶
重名每苦於飢寒兩求亷鎮時宰許之皆先要公曰欲¶
用某為從事可乎公必拒之至有怒者公曰誠如此願¶
息所請故三(集作/一)鎮幕府皆取孤進之士未嘗有吏一¶
人因權執入嘗擇邸吏尹倫倫戅滯闕事寮佐多言(集/作)¶
<pb:KR4h0022_WYG_976-18b>¶
(憲/)之因請易之公曰某出京師面誡倫曰止可闕事不¶
可多事是倫適能如此受不虚矣故三(集作/二)鎮號為富¶
饒凡十年間權勢貴倖之風不及於公耳苞苴寳玉之¶
賂亦不至於權門雖有怒者亦不敢以言議公公然(一/作)¶
(前/後)侵公其為守道自得皆如此類在家無杖笞呵責家¶
人自化兄弟生姓雖絶服者入門飲食衣服指使其奴¶
婢無二等親戚故舊周給所得皆出俸錢不以家為於¶
京師開(集作/問)化里致(疑作/置)第價錢三百萬訖三(一作/二)鎮¶
<pb:KR4h0022_WYG_976-19a>¶
牽率滿之及在牀之日周身之飾易以任器京師仕(一/作)¶
(士/)人雜然言議以為非今日之有指為異事嗚呼公之¶
徳行可以稱古之(集無/之字)君子矣牧分實通家義惟(集作/推)¶
先執復以孱昧(集作/耿)叨在賔席㓜熟懿行長奉指教撇¶
(集作/泣)涕譔記以備闕以附于史氏云爾謹狀¶
　¶
　¶
　¶
<pb:KR4h0022_WYG_976-19b>¶
　¶
　¶
　¶
　¶
　¶
　¶
　¶
　文苑英華巻九百七十七¶
