# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:12.847066
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷九百六十
<pb:KR4h0022_WYG_959-1a>¶
欽定四庫全書¶
　文苑英華巻九百六十　　宋　李昉等　編¶
　職官二十二¶
　　髙贊府墓誌一首　　郭贊府墓誌一首¶
　　盧贊府墓誌一首　　崔贊府遴墓誌一首¶
　　盧贊府峴墓誌一首　權贊府達墓誌一首¶
　　鄭主簿約墓誌一首　李主簿少安墓誌一首¶
　　韓主簿慎墓誌一首　崔少府泳墓誌一首¶
<pb:KR4h0022_WYG_959-1b>¶
　　皇甫少府墓誌一首　獨孤少府正墓誌一首¶
　　　宣義郎騎都尉行曹州離狐縣丞髙君墓誌銘¶
　　　　　　　　　　　　　　　陳子昻¶
君諱某字某其先渤海蓨人也因仕居洛陽(集無/此字)今為¶
陽翟人昔赭鞭乗運襲赤帝之宗蒼兕膺(集作/應)期承太¶
公之𦙍崇勲霸業光烈猶存曽祖某北齊太子中舍人¶
贈冀州刺史青宫近侍光寵朝班皂盖追榮恩崇國禮¶
祖欽仁隋左親衛大都督檢校祕書郎帯七尺劒始遊¶
<pb:KR4h0022_WYG_959-2a>¶
天子之階提(集作/持)三寸筆終入芸香之閣父相唐江州¶
潯陽令舒州懐寧令絃歌之化身不下堂神眀之威蝗¶
猶避境君即懐寧府君之長子也黄河一直青松千(集/作)¶
(萬/)仭性惟仁孝行實温恭文義必以潤身名節由其徇¶
物唐龍朔元年應(集作/有)制舉忠鯁君對䇿及第試永州¶
(三字集作試/守秦州非)湘源縣尉位卑黄綬志在清規秩滿以常¶
調補鳯州黄花縣丞梁竦長懐尚勞州縣桓譚不樂空¶
負琴書又轉易州遂城縣丞以管輅之才從趙典之任¶
<pb:KR4h0022_WYG_959-2b>¶
古人斯在君子居之大周革命任曹州離狐縣丞而春¶
秋已髙日月方出武盡美矣不侍(集作/得)夷齊之臣文武¶
郁乎自循(集作/邈)夏商之道於是因階秩滿告老歸閒閉¶
郊扉於南野習巖居於東澗詩書琴酒以觀先達之風¶
山木丘園將為遺老之賞天授二年嵗在單閼七月二¶
十二日考終厥命卒於陸渾縣眀髙之山莊時年七十¶
有二嗚呼哀哉君雅尚清節素履元亨懐古人之逺圖¶
慕先賢之遺烈以為桓魋石槨非合(集作/則)於禮經墨翟¶
<pb:KR4h0022_WYG_959-3a>¶
桐槨實宜於聖典遺令薄𦵏務取隨時即以其年十月¶
日𦵏於北邙山平樂之原禮也嗣子思恭孝思罔極喪¶
制過哀思封樹而緬懐恐東西而不志白楸為槨爰遵¶
古𦵏之儀丹漆題封即表永年之記銘曰¶
泱泱大風其太公兮穆穆君子紹厥宗兮中鯁察㢘仕¶
漢宫兮才位髙卑考永終兮哀哀孤子號蒼穹兮歸𦵏¶
平陵松柏拱兮(集作柏/松桐兮)¶
　　　咸陽縣丞郭君墓誌銘　　　常　衮¶
<pb:KR4h0022_WYG_959-3b>¶
公諱某字某昔蔡邕叙有道之碑已詳姓氏司徒以㢘¶
直稱太守以仁眀著祭酒之籌畫黄門之才理克作於¶
曾祖驃騎將軍光禄卿仁最祖汝州司馬茂禕父濟州¶
刺史崇禮咸以文武孝謹傳於子孫公即濟州府君之¶
長子也髙朗有識奉親孝事上敬睦於兄弟信於朋友¶
好言王覇大略經術大義簡而無傲剛近於仁而能端¶
本静末仗雅居正年十二有老成之量季父崇黙不以¶
常児見遇謂必大吾門伏波之言不敢失墜仲容之器¶
<pb:KR4h0022_WYG_959-4a>¶
居然宏達尋以眀經擢第厯洺州平恩縣尉左金吾衛¶
兵曹叅軍眀恕貞恪清㢘仁愛克施於政政有經矣故¶
幕府三辟時稱得俊御史中丞李處古侍御史崔希逸¶
節度使張嵩爰以將命之務諮焉公之佐㢘問也旌别¶
淑慝樹立風聲進厥賢良不仁者逺率由簡易希下按¶
章從容以和大變其俗公護戎事也善用文韜制其邉¶
患本詩書之義府資徳刑之戰器軍吏緩帶兵車税鞅¶
譚笑樽爼疆陲晏然凡所介貳皆有卓絶之稱毎歸功¶
<pb:KR4h0022_WYG_959-4b>¶
於上豈代師受名而士君子多所推重方將萬里横海¶
一飛青雲三十有六年至於命夭開元十八年四月十¶
八日寢疾終於長安第里命薄葬布車一乗而已不忘¶
平生之儉以示後昆之訓惟公博識强辨尤好理論至¶
於縉紳風教得失之間處正其義不以錙毫假物善與¶
人交不改柯葉一時之俊千里應言分宅字孤謂之已¶
任而特相友善者時則有若吕向梁渉庫狄履温終以¶
偉才良器綢繆省闥每一拜命未嘗不相謂曰使君不¶
<pb:KR4h0022_WYG_959-5a>¶
殁吾輩豈先處顯地其精鑒雅望有如此者夫人安定¶
梁氏執禮之坊有儀可則哀敬以事宗廟謙柔以和娣¶
姒栢舟之誓年在㓜冲諸孤始孩一生所寄送往過禮¶
撫存以慈魚菽之祭以彰勤儉爼豆之訓不墜文儒時¶
人謂之大家國史編於烈女徽音淑行雅有餘芳開元¶
十九年十二月二十四日終於雒陽私第𤣥寢異室三¶
紀于兹壬寅嵗詔贈府君大理丞追封夫人安定郡太¶
君徳盛流光禮徽優典永泰二年十一月日合祔於金¶
<pb:KR4h0022_WYG_959-5b>¶
城縣太平原禮也嗣子大理丞縱侍御史絳夙遭閔㓙¶
不及詩禮之誨尚賴慈奬㓜彰令聞白簡持憲丹筆詳¶
刑忠信孝友合於純性悲夫欲養而親不逮再仕而心¶
不喜春秋窀穸痛結寒泉月日有時禮尊同穴蒸蒸之¶
慕有感人倫以衮夙有通家之好俾叙先君之徳銘曰¶
世載忠厚有倬其道尊顯府君光昭祖考逹識宏量汪¶
汪浩浩五經紛綸精義入神勞我州縣汨我風塵不屑¶
其志與時屈伸乃佐軍政戎荒底定乃登輶軒郡邑從¶
<pb:KR4h0022_WYG_959-6a>¶
令交則不黷久而益敬有才無年零落重泉遺孤改隧¶
合祔終焉¶
　　　舒州望江縣丞盧公墓誌銘　梁　肅¶
范陽盧君諱某字某漢侍中尚書植之裔孫北齊民部¶
侍郎范陽伯士嬰之元孫上蔡令彛倫之孫泌陽令某¶
之季子其令徳甲(集作/官)族上矣君孝發於内不懈於外¶
禮極於上不遺乎(集作/其)下得太和之正性藴眀哲之茂¶
器學以聚之問以辨之百行行之一以貫之干禄代耕¶
<pb:KR4h0022_WYG_959-6b>¶
非近榮也安卑從政非離羣也弱冠舉孝㢘授舒州望¶
江縣丞夫道徳繫乎已窮達繫乎時惟天生徳於君而¶
止諸下位卑道消乎當世(十字集作不畀/之年不與之位)噫造物者不¶
其惑歟享年四十有四天寳元年月日終於慰氏私館¶
是嵗權窆於潁川之許昌里大厯七年月日𦙍子太常¶
寺恊律郎東美初奉嚴訓以公之喪後祔(二字集/作從)先大¶
夫於陽翟之某原禮也夫黙而成之存乎徳紀徳音者¶
存乎詞銘曰¶
<pb:KR4h0022_WYG_959-7a>¶
顯允君子克廣徳心邈乎其髙淵乎其深雲藏乎山風¶
隠於林時雨下降不聞其音性合元化形隨逝水天何¶
言哉命也已矣山川有變兮(集無/兮字)令聞不已¶
　　　洪州建昌縣丞崔君墓誌銘　權徳輿¶
君諱遴字某博陵安平人也六代祖北齊右僕射昻以¶
文學正直周歴諸曹禮樂刑政所損益者十七八生隋¶
水部司門二郎中洽有風儀器尚以世其家司門生皇¶
掖縣令曇首掖縣生武邑令昭(集作/紹)武邑生白水尉頂¶
<pb:KR4h0022_WYG_959-7b>¶
頂生汾西令贈定州刺史昇之自掖縣四世含徳不耀¶
君即定州府君之長子故相國右庶子安平公其介弟¶
也恬淡愿懿不遷於時仁於鄉黨友于兄弟大厯中御¶
史大夫賛皇李公之宣風於呉也聞其賢起家表薦(集/無)¶
(此/字)為常州武進縣尉跡聞(集作/徇)知已心不近名俛視官¶
曹非其好也建中初嗣曹王分閫案部於九江之西乂¶
以名聞轉洪州建昌縣丞君喟然曰莊生於陵子吾之¶
師也惡用是哉終不屑就先是築室於昆陵䟽清流䕃¶
<pb:KR4h0022_WYG_959-8a>¶
碧蘚樹藝偃仰有終焉之志貞元十年正月日寢病(集/作)¶
(疾/)終於其家享年六十三夫人范陽盧氏華宗淑行動¶
脩(集作/循)禮法其孤景伯等年未及冠皆専經趣善藐然¶
銜恤䕶奉輤車以眀年十月某日歸祔於河南東原之¶
舊塋先逺故緩也季弟著作郎逑貞謀(集作/諒是)遜弟稱於¶
士林抱終鮮之痛主歸全之禮以徳輿詳其素履俾為¶
墓銘銘曰¶
公綽之道澹無欲兮結(集作/潔)身用晦言可復兮視履考¶
<pb:KR4h0022_WYG_959-8b>¶
祥宜戬穀兮乃如之人胡不淑兮周原舊封森拱木兮¶
於以寧神識陵谷兮¶
　　　潤州丹陽縣丞盧君墓誌銘　前　人¶
君諱峴字某范陽人自(一有/元字)魏已降官婚人物為天下¶
清甲大略書於國史詳言在乎家諜今所書三葉自曽¶
王父衛州司馬府君諱宏夀初貞晦不仕公車徴拜生¶
冀州信都主簿府君諱友裕友裕生揚州髙郵縣令府¶
君諱相君即髙郵之第若干子奉前人之業講先師之¶
<pb:KR4h0022_WYG_959-9a>¶
訓以之克家以之從政直方謙厚卑不可踰筮仕三次¶
不離州縣之職曰亳州蒙城縣主簿楚州寳應縣尉潤¶
州丹陽縣丞寛敬蒞事不希名譽故每當㢘問薦延之¶
目(集作/日)使臣陟眀之舉皆遷延晦避時議多之清行懿¶
名竟用不振以大厯九年七月日寢疾終於官舍享年¶
五十五其婺隴西李氏柔順有婦行嗣子某等訣於蓍¶
蔡衘恤襄事以闗河不靖未克歸祔遂以某月日權厝¶
於縣之北原焉從宜也予僑居丹陽嘗與君游故粗書¶
<pb:KR4h0022_WYG_959-9b>¶
事實以備刻石銘曰¶
生死沄沄如環斯循于嗟盧君於此歸根¶
　　　再從叔京兆府咸陽縣丞府君墓誌銘¶
　　　　　　　　　　　　　　　前　人¶
府君諱達字某天水略陽人曽祖崇本皇朝散大夫滑¶
州匡城縣令祖若納皇通議大夫桂歙梓三州刺史考¶
僎皇深州安平縣令自十二代祖前秦安丘敬公至四¶
代祖平凉公皆有勲力為通侯大吏自匡城至安平以¶
<pb:KR4h0022_WYG_959-10a>¶
文采政事為列城二千石家法休聲貽於後昆府君以¶
士行吏理平端簡實大厯初調為家令寺主簿厯同州¶
馮翊縣尉河南府登封主簿京兆府咸陽縣丞居之必¶
聞考績得之必由綜覈中外之姻或據戚里都侈鄉未¶
嘗巧從以去窮約且以枉道由徑食浮於人為誡大率¶
毎十嵗徙一官故厯三紀而四受禄勤官肅事不誘於¶
長上循理蹈和不懾(集作/攝)於健羨其有常歟其難進歟¶
貞元十九年嵗在癸未秋七月壬戌感風疾終於新昌¶
<pb:KR4h0022_WYG_959-10b>¶
里享年六十先是夫人南陽張氏眀茂有禮法亦天奪¶
其夀府君周縗既除三月而鞠㓙及悲夫子塤等謀於¶
族屬家老以眀年春二月已酉祔真宅於萬年縣龍首¶
原謹書官次以納幽穸銘曰¶
幽丘而下奕奕圭組宜昌鄜城仍(集作/乃)代啓土平凉䇿¶
勲梓州懿文家諜徳風儀刑薦紳時惟叔父祇服丕矩¶
始仕宫卿乃從左輔周旋二畿坦坦安卑遵道而行不¶
競于時修短奄忽兮嗚呼涕洟崇岡美檟兮永識于兹¶
<pb:KR4h0022_WYG_959-11a>¶
　　　河南府洛陽縣主簿鄭君墓誌銘¶
　　　　　　　　　　　　　　　穆　員¶
鄭君諱約字某元魏中書令周小司空金鄉文公穆之¶
七代孫皇朝東都留守京兆河南尹福建觀察使御史¶
大夫懿公叔則之冡子擢眀經調大原府叅軍厯興平¶
尉洛陽主簿娶范陽盧氏生二男未齠二女未笄春秋¶
四十六貞元十年四月八日卒於東都尊賢里第十有¶
一月某日從先君子萬安山陽哀哉君事先大夫以聞¶
<pb:KR4h0022_WYG_959-11b>¶
禮為業奉繼太夫人以無違為志孝也地貴門髙盖羣¶
從外姻歸之者如市身為冡嫡率以和氣煦其歡心行¶
也不籍世資自求於古立也餘力學文㑹友藝也前者¶
先大夫出入貴仕羽儀中朝君仲父季父皆以令名列¶
於清貫赫奕髙眀之盛莫之與京既而季父陷於國讎¶
先大夫薨於遐裔仲氏繼殁於位二夫人次夭於家君¶
與諸父兄弟斬焉相從藐爾相弔曰昊天之不我䘏也¶
逮三年矣奈何聲未絶口而君又往焉於戲積善餘慶¶
<pb:KR4h0022_WYG_959-12a>¶
之道信乎何其於始也信未及其終而欺繼之季弟納¶
柔眀而文次迫當室孔懐加等之外似有怨且懼焉謂¶
員先公下賔仲季之執䟽君景行俾勒泉扄銘曰¶
人生盛衰如朝夕可歎繁華與凋落髙門冠盖昔如雲¶
一旦弔賔何寂寞盛徳之後仁所歸嗟嗟之子何福違¶
我從先君終此山讓厥嘉祥貽後昆¶
　　　長安主簿李君墓誌銘　　　權徳輿¶
君諱少安字公和隴西成紀人自元魏僕射文穆公冲¶
<pb:KR4h0022_WYG_959-12b>¶
而下為西州冠族或位不充者必以令徳聞曽祖仲進¶
皇宣州司馬祖僑河南府澠池縣令父惜朝議大夫宗¶
正丞贈濮州刺史君即濮州第三子敏信寛綽篤於行¶
義方舉孝㢘偶為所親者遷(遷字集/作薦延)授冀州阜城縣尉¶
既非所好終不屑就王黔中礎之持節㢘問也表為推¶
官轉支使厯左武衛士(集作/胄)曹叅軍大理評事用誠直¶
贊佐夷落之人宜之府除至京師轉三元(集作/原是)縣尉筦¶
中書甲庫考績四俱(集作/居)上第遷長安主簿二陵復土¶
<pb:KR4h0022_WYG_959-13a>¶
之重比嵗㑹輦轂之下(集作㑹同/軌轂下)儲峙(二字集作/所蒞儲峙)無違¶
典司廐置肅給安静尹守以為能方受(集作/授)代而復表¶
留一嵗御史府(集作/司字)察視者數薦君自代君方勇於退¶
故朝命未及焉元和三年三月乙酉感疾不起於長安¶
興化里第享年五十君温仁孝友喻義循理恢恢然有¶
君子之度齒位皆屈而知者歎焉夫人滎陽鄭氏太僕¶
少卿叔規之女仁而不夀先是君元兄桞州刺史捐館¶
舍請君襄事間闗勤逺間一嵗有㗳然之痛喪服甫除¶
<pb:KR4h0022_WYG_959-13b>¶
俄啓手足噫以積善之家而叢不淑如是糾纒之數其¶
可問邪嗣子拭授等號奉輤車以夏五月景申祔於東¶
都穎陽縣之某原禮也音徽未昧(集作/泳)志義相倫情殷¶
中外年同甲子濡涕操管銘於墓門銘曰¶
族之盛兮才之令兮纔知命兮俄大病兮葬者藏兮頴¶
之陽兮誌丘荒兮杳茫茫兮¶
　　　温縣主簿韓君墓誌銘　　　桞宗元¶
有唐故温縣主簿諱慎字某漢弓髙侯其先也從(集作/徙)¶
<pb:KR4h0022_WYG_959-14a>¶
於南陽傳世至今唐侍中璩(集作/瑗)克用貞亮奮於國難¶
侍中兄子郢州刺史諱某某先御史著作郎諱某某生¶
尚書庫部郎中萬州刺史諱某嗣以文行大其家業君¶
萬州長子也叔父任為建陵挽郎累調授王府叅軍相¶
州襄陽尉至於是邑貞元十六年又調於天官署河陽¶
丞未拜十有一日暴疾卒於長安永崇里先人之廬又¶
十有一日龜筴襲吉祔於咸陽洪瀆原先人之墓正(集/作)¶
(禮/)也先三日外姻家老謀為之志季弟秦(集作/泰)哀不能¶
<pb:KR4h0022_WYG_959-14b>¶
文故託於友焉嗚呼生也以其弟之恭知君之為友没¶
也以其弟之戚知君之為愛惟友愛出於孝移於忠施¶
於人事無往不達故予(集作/余故)得受其辭以書於石(集作/書於)¶
(石/曰)¶
友而愛愛而忠忠而孝宜之(十一字集止作友/而愛而忠而孝之)貌稱其¶
行行稱其詞賤受(集作/而)不夀為善是悼祔於祖考初筮¶
攸告季也之純寘哀無垠終窶且貧控於仁人備物稱¶
家其儀式陳爰相其悲載刋(集作/刻)兹珉¶
<pb:KR4h0022_WYG_959-15a>¶
　　　陸渾尉崔君墓誌銘　　　　穆　員¶
崔君名泳字君易清河東武城人皇朝刑部尚書贈太¶
傅忠公隠甫之孫河南少尹㣲(唐世系表同/一作徴非)之子進士¶
擢第調同州叅軍陸渾尉生四十有三年以貞元四年¶
冬十月景子卒於洛陽毓徳里之第丁酉從先尚書少¶
尹於此丘禮也崔族著眀洎忠公徳如其諡焯乎代之¶
聞見其所憑者厚矣惟先王之樂實祖考之世及君子¶
之所以為構為穫者加生知之力行之故其事親也以¶
<pb:KR4h0022_WYG_959-15b>¶
無間言無違志無失色無過行其執喪也視禮經有加¶
等而惡用吾情之歎異夫古焉其蒞官也才無不器事¶
至(一作/主)以鋒致理者以備羣司陟眀者以充首賦其㑹¶
友也以晏平仲久敬子路無宿諾植之為本而游夏之¶
藝文嚮使錫厥永年被之貴仕俾自家刑國以及生人¶
未始涯也嗚呼才長命短古有之矣君之所以墮諸公¶
之淚使有餘恨者方兄弟燕言之次無分隂之疾如寐¶
如息而不反焉夫人范陽盧氏令族美行宜(一作/而)為君¶
<pb:KR4h0022_WYG_959-16a>¶
之伉儷四子男曰某女孟仲季未笄未弁初河南府君¶
祥踰月夫人范陽縣君違養又祥踰月君繼夭君長兄¶
河南府君司録叅君溉不勝其哀乃至謂其身之存不¶
若君之没而無知也當無窮之若(疑作/苦)如有知也先人¶
在焉託我友生銘其𡑞埏詞曰¶
有生有死彭殤同致徳義為宗崇髙匪貴雲收於山曷¶
為時雨嗟我哲人脩邙之土¶
　　　鄭州新鄭縣尉安定皇甫君墓誌銘¶
<pb:KR4h0022_WYG_959-16b>¶
　　　　　　　　　　　　　　　梁　肅¶
君諱某字某皇朝監察御史某之曽孫贈兵部侍郎某¶
之孫唐州長史某之第三子尚書左丞侁之愛弟厯葉¶
聚祉左丞又嗣以淳徳義之門宜有仁人君生而冲茂¶
聰悟孝敬弱冠以眀經登科始長安丞又轉新鄭尉性¶
恬曠不甚以禄仕為意避亂至江南以墳籍自娛謂論¶
語二十篇有夫子微言故嘗翫其章句以導情性非至¶
徳要道未嘗經懐老氏不居其華孟軻言必仁義君子¶
<pb:KR4h0022_WYG_959-17a>¶
(集作/之)志也晩節多病享年七十七以興元元年正月三¶
日啓手足於嘉興縣私第夫人博陵崔氏生一子曰攸¶
號慕哀敬禮無違者左丞嗣子兵部郎中政實營護喪¶
事以前月三日權厝於某鄉原不克及葬難故也郎中¶
於予有鄉黨之舊泣書美行見命誌之銘曰¶
温良恭儉徳之柄兮居常待終天之命兮卜𦵏從權變¶
之正兮¶
　　　桓州真定縣尉獨孤君墓誌銘¶
<pb:KR4h0022_WYG_959-17b>¶
　　　　　　　　　　　　　　　前　人¶
君諱正河南洛陽人皇朝光禄大夫河(集作洛後亦/云洛南之禰)南¶
公諱義順之元孫故殿中侍御史潁川郡長史贈祕書¶
監府君(集無此/二字)諱某之少子故常州刺史府君諱某之¶
愛弟春秋四十六大厯十一年某月日卒於晉陵郡眀¶
年某月日歸葬於洛陽南先塋元兄水部員外郎兼侍¶
御史汜銜天倫之痛且懼陵谷之不可常也於是昭銘¶
景行誌其墓曰君之先出自劉氏漢世祖之裔有進伯¶
<pb:KR4h0022_WYG_959-18a>¶
者北征以師敗績降匈奴因部易姓其後有永公羅辰¶
臨川王永業魏齊二代開國承家臨川生開府儀同三¶
司武安公子佳洛南之禰也厯代之崇業茂勲其餘祉¶
於是有祕書之遺直常州之厚(集作/茂)徳徳美休裕叢滋¶
於君君温恭(集作/良)淑和孝友慈仁居處進退非禮不動¶
嘗謂學者義之府文者質之薄故娛心典墳簡棄詞藝¶
又謂干禄者躁之㡬蔵宻者静之奥故反情樂道居易¶
脩業少時解褐授真定尉非其所好棄官不之晩節尚¶
<pb:KR4h0022_WYG_959-18b>¶
黄老慕禪味槖籥心懐夣幻生死端居一室澹如也逮¶
疾病(集無/病字)或勸之藥君(集作/石)曰命之不可奈何雖有藥¶
石將焉所施言未絶口㗳焉順化未婚無子知者痛之¶
嗚呼予嘗窺天人而考性命夭夀之數福極之源盖昏¶
黙而不可究已以獨孤君藴純粹之質蹈淵騫之行而¶
生不躋艾服慶不植後嗣彼造物者以三夀百福與(闕/)¶
　　先是君李氏之姊捐館其眀年四月常州府君薨¶
反葬之日三喪俱引故親舊惋痛為善者相弔水部之¶
<pb:KR4h0022_WYG_959-19a>¶
哀又其可既乎肅常辱常州之眷且與真定游文(集無/文字)¶
故備其實録刋於貞石銘曰¶
顯允君子徳心廣兮與道為徒以蒙養兮桑扈反真泊¶
然往兮刻石九原畢天壤兮¶
　¶
　¶
　¶
　¶
<pb:KR4h0022_WYG_959-19b>¶
　¶
　¶
　¶
　¶
　¶
　¶
　¶
　文苑英華巻九百六十¶
