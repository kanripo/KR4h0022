# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:52.926715
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷五百十七
<pb:KR4h0022_WYG_516-1a>¶
欽定四庫全書¶
　文苑英華巻五百十七　　宋　李昉等　編¶
　祭祀二¶
　祭山川百神門六道¶
　　不供祭用判三道　　祭七祀判一道¶
　　百神判一道　　　　疈辜祭不供物判一道¶
　祭宗廟門十一道¶
　　鬯酒不供判五道　　太廟登歌判一道¶
<pb:KR4h0022_WYG_516-1b>¶
　　造禰判一道　　　　薦新判一道¶
　　掃道判一道　　　　祀玉判一道¶
　　犧牲判一道¶
　　祭山川百神¶
　　　不供祭用判¶
丙奉使沈埋虞人不供其用¶
　　　對¶
國之大事必存乎祀禮有五經莫重乎祭故肅事享薦¶
<pb:KR4h0022_WYG_516-2a>¶
雖不祈求而歆馨頋德是資昭報主上纂堯丕緒欽虞¶
大孝是卑宫室固非為已用崇享祭其以佑人故臨遣¶
制使聿脩祀典飭躬戒告展事采錯(司馬相如封禪/書作展采錯事)捧¶
玉(一作/珪)幣潔牷牲盛儀宿設嘉樂具舉川先河後得沉¶
浮之儀因方即陰合瘞埋之禮比時具物責成存乎有¶
司虛中慮事先令期於使者彼何為爾而敢闕供夫惟¶
虞人不應無訴¶
　　　同前¶
<pb:KR4h0022_WYG_516-2b>¶
厚德載物山澤通氣珍恠期産虞衡是職無幽不通在¶
山川而有事至誠則感故鬼神以是依惟丙肅將天威¶
祗若事典式崇望祀之禮用展沉埋之義而虞人不䖍¶
祭物有闕各守爾典奚曠於庶官莫恭其職自貽於伊¶
咎請舉虞人之罪歸於士師之辟¶
　　　同前¶
社稷五祀山川百靈有國有家是尊是奉徧羣神而致¶
享環(一作/理)四時而不忒爰以使臣巡行郡縣職兹望秩¶
<pb:KR4h0022_WYG_516-3a>¶
之事崇是沉埋之禮或陳典法無替䖍恭况徼福假靈¶
沉璧埋幣罔不祗肅通乎至誠蘋藻方薦粢食不鑿神¶
(疑作/禮)官博士分典斯務庖人尸祝各守是司事或有違¶
罪將何逭且我愛其禮(一有而/爾二字)闕供由(一作/是)其寘罰神¶
歆其潔克誠可以享斯眷彼虞人掌兹山澤不守其祀¶
自貽厥愆宜寘平刑以懲不恪¶
　　　祭七祀判¶
甲為鹽人緣祀中霤供祭或告慢神訴云於事無失¶
<pb:KR4h0022_WYG_516-3b>¶
　　　對　　　　　　　　　　　邵瓊之¶
國禮在祀先王志其嚴潔神歆惟德執事期於肅恭茍¶
有孚於蘋藻固非馨於黍稷鹽人職列周官事供王祭¶
因潤下之成用備奉上之班司屬夏禴爰臚羣祀咸秩¶
孚薦饗於中霤式䖍誠於内饔五材之味或爽七祭之¶
容遂闕然時有異同事有隨變至信為用且(一作/誠)應明¶
心饗餁不虧何傷介福既異不供之罰難科作笞之刑¶
　　　百神判¶
<pb:KR4h0022_WYG_516-4a>¶
將祀百神差日有司不舉¶
　　　對¶
講信脩睦禮行於時人和年豐神降以吉屬嵗陰云暮¶
田畯至喜農事不作役車告休於是乎具器孚薦陳粢¶
戒掌答成功於衆神設禋祀於大蜡雖既滌既灌不騫¶
不忒日違精擇神將曷歆吁嗟是司不謹有職昔仲尼¶
觀魯助祭興於喟然今太卜差時儐神失於顒若祝史¶
陳信其多媿詞司存不舉坐寘恒罰¶
<pb:KR4h0022_WYG_516-4b>¶
　　　疈辜祭不供物判¶
以疈辜祭百物不供¶
　　　對¶
水旱雩禜山川沉埋畢為雨師斗亦司命順四時之序¶
祈萬姓之福疈辜充祀於百物望秩備禮於四方事或¶
闕供罪亦斯得無止風之磔狗同吿朔之餼羊卜而罷¶
郊以著春秋之失祭而廢禮宜投司寇之刑¶
　　祭宗廟(掃道犧/牲附)¶
<pb:KR4h0022_WYG_516-5a>¶
　　　鬯酒不供判¶
太常申博士請鬱鬯酒光祿以久無匠人且金草不知¶
所出不造祠部亦以為禮有沿廢不允所請寺執見著¶
唐禮豈得不行祠部云籍田准令兼給廪犧籍田今或¶
不供犧亦廢用酒無鬱鬯於事何闕寺猶固執¶
　　　對　　　　　　　　　　　趙　㞯¶
雍穆清廟苾芬孝祀為酒為醴以蒸以嘗執鬯玉之黄¶
流香鬱金之美草觀灌顒若居歆孔明鬱人是供鬯人¶
<pb:KR4h0022_WYG_516-5b>¶
聯事司尊彞之築鬻(右煑字周禮/肆師及果鬻)贊宗伯之祼將自周¶
道崩離禮籍咸滅漢儀草創祀典多湮有徐生之為容¶
非如叔氏雖匡衡之復古未及周監其後寖㣲不資沿¶
革奉常執典同制氏之鏗鏘光禄蒞祠無大酋之湛饎¶
莫行其義徒紀斯文皇聖時乗官人則惠禮司皆好古¶
之英博士有表㣲之職將盡善而論德同大道之中行¶
豈可以沿廢為言積習而惑未辨方志不監匠人何荆¶
州之苞茅獨供王祭有盧家之蘭草不入國香惟昔肆¶
<pb:KR4h0022_WYG_516-6a>¶
師位同祠部無為大祭之佐不若吾子之言又以籍田¶
明乎甲令去禮經之逾逺類俗吏之所為且甸師之給¶
神倉潔粢以供鬼享虢文諫千畆之籍崔寔刺數畆之¶
耕亦曰文存不當禮廢使唐禮不備於周禮比犧牲苟¶
供於廪犧既慢乎粢盛仍拒我鬱鬯宜投棘署俾觧星¶
郎¶
　　　同前¶
祀事孔明必先於酒醴神其戾止亦在於馨香所以實¶
<pb:KR4h0022_WYG_516-6b>¶
彼樽彛逹其牆屋太常恪勤乃職無忝司存光祿簡慢¶
是彰自貽伊戚且酒人之職素著於周官酧飲之儀頗¶
聞於班史殷因夏禮斯損益之可知漢立秦祠固典章¶
而無墜本經不失前法宜遵何廢禮而速尤欲隳官而¶
招譴包茅不入尚責於齊侯鬱鬯廢供且虧於唐禮既¶
不知於金草期(疑作/斯)自掛於玉條祠部所云奚其不當¶
徒稱沿廢罕顧禮經且千畆陳儀牲牢致用而三清泛¶
薦犧象焉施仙臺所論愚管非測禮虧顒若刑其捨諸¶
<pb:KR4h0022_WYG_516-7a>¶
　　　同前　　　　　　　　　　裴㓜卿¶
郊禘有常春秋匪懈人神足以叶祕禮物於焉致和薦¶
黍惟馨徵茅有典為酒為醴將見供於鬯人或廢或存¶
具生文於甲令至如氣交殷臭法變周因始有襲於焚¶
蕭竟將申於酌鬱灌以香草陳於卣罇備一獻之登歌¶
知百神之受職固當所習寧越禮經况乎祀典有崇太¶
常攸掌制經具陳斯品著令元削此條光祿不供自覺¶
缾之罄矣籍田為喻誰云井有人焉舊章無替於執文¶
<pb:KR4h0022_WYG_516-7b>¶
王典豈新於改作三覆華省徒且慙於有司再覽太常¶
實未乖於彛典¶
　　　同前　　　　　　　　　　權寅獻¶
五帝殊功不相襲樂三王異俗豈同常禮是以因事立¶
制則制施而下從量時署官乃官修而人理茍有其闕¶
誰執其愆且祭天饗神太常攸主鬱夫酒正光禄是司¶
率彼舊章博士諸供而有裕顧瞻新職匠人久廢而何¶
慿夫以誠敬無文精靈不測若昭之以明德聽之以和¶
<pb:KR4h0022_WYG_516-8a>¶
聲則澗谿沼沚之毛可羞宗廟潢汙行潦之水堪薦鬼¶
神且虧季蘭之誠何必鬱金之草况國家光膺駿命克¶
享天心合昭穆以潔精下神祗而誠感酌至𤣥之酒七¶
廟孔脩奏無聲之樂六宗攸序所以鬱鬯之禮見遺而¶
不行金草之司有文而且闕省司含香推妙起草稱工¶
酌一人之心是言沿廢引三推之令遽比兼供籍田既¶
不供犧牲造酒何煩供鬱鬯禮雖見著令式空存請從¶
祠部之言無聽太常之執¶
<pb:KR4h0022_WYG_516-8b>¶
　　　同前¶
國家大禮畢具無文咸秩聲名赫乎上古享獻周於百¶
神每窮谿澗之毛誰爽粢盛之備太常宗廟攸奉禘祫¶
爰司張君理窟之才王肅儒宗之望請供鬯酒擬實卣¶
罇允得事宜雅符恒典光祿以無匠不造又用靡草為¶
辭有司以沿革不同兼引籍田特比犧牲不廢愛禮斯¶
深鬱鬯莫供司存何劣且鬯人之職須預其材(疑/)醸金¶
草之芳酌充蔓茅之既灌何得不供所務輙替彛章光¶
<pb:KR4h0022_WYG_516-9a>¶
禄拒之於前祠部送之於後事均齊楚得失(疑/)而兩兼¶
理同臧榖亡羊而一揆况國禮明著安可闕如咸請推¶
窮方結刑憲¶
　　　太廟登歌判¶
冬享太廟登歌擊拊大管不作法司科管者詞云皷轉¶
不奏有所由¶
　　　對　　　　　　　　　　　邊承斐(一作/裴)¶
蒸嘗有儀霜露是感必先金石之序以降神祗之福故¶
<pb:KR4h0022_WYG_516-9b>¶
潔粢豐盛年和登也博碩肥腯人力存焉使三獻克終¶
九成斯辨堂上堂下咨樂正而為節載拊載擊播頌聲¶
而有倫大管或虧小轉(一作皷/避諱)攸闕既齊楚以引過奚¶
韶頀以合雅宜寘法司以應伏慝¶
　　　造禰判¶
丙以飴鹽造禰或責以苦鹽有闕¶
　　　對　　　　　　　　　　　田儀晊¶
䖍稽祀典類造之禮攸陳緬睇齊筵俎奠之儀當潔丙¶
<pb:KR4h0022_WYG_516-10a>¶
麗名宗伯展事鹽人白黒孔脩錯形飴而在列𤣥纁判¶
(一作/則)備考鹺苦而斯乖雖德之惟馨亦或罔吐而物有¶
奠具謂何獲釐大事闕供小懲非逭¶
　　　薦新判¶
春日薦新乙不送鹽¶
　　　對¶
蒼龍正宿朱鳥方春山梅早花沼萍新葉嘗新傳於楚¶
俗先薦表於周年採蘋奠誠式遵於南澗進櫻追逺首¶
<pb:KR4h0022_WYG_516-10b>¶
在於西京至若類獸之鹽唯調和於醯醢闓陽之薦恐有¶
隔於蒸嘗請凖恒科以懲其慢¶
　　　掃道判¶
甲主郊道當汜掃反道甲脩故而除無所改昜所由科¶
之不伏¶
　　　對¶
經途九軌列以城國通莊四㑹逹彼川梁廣直如弦有¶
文侯之擁篲脩平若砥見伯也之執殳非據蒺藜將樹¶
<pb:KR4h0022_WYG_516-11a>¶
桃李無使障塞用絶艱虞嵗祀不除時饗不理甲掌惟¶
郊道侯承司祭䘮者輟哭田燭是為百神以宗方陳明¶
水之薦三條是務式崇新土之宜類築傅巖固將遵於¶
大制殊開京兆亦何更於前名茍雜榛蕪足歆蘋藻誠¶
為獻力匪曰犯刑且汜掃理在恭嚴反道義非變易何¶
必改作方設興功脩故而除足奉䖍誠之節棄核而按¶
永通按獄之明¶
　　　祀玉判¶
<pb:KR4h0022_WYG_516-11b>¶
甲掌六器不依方色所由加罪訴稱玉人闕供¶
　　　對　　　　　　　　　　　顧　健¶
國有五禮甲主六器或欽若天地或䖍奉廟祧將以降¶
神祗辨方色則必臨之以莊敬守之以豐潔使舊章攸¶
叙靡物不精甲忝曰司存宜其祗肅徒尸此職曽不是¶
省六宗有祀已墜虞章三禮何知載愆周典所由加罪¶
亦謂金銘(一作金/名非)勿言文過餙非方推玉人有闕若懲¶
求有志(一作/至)自可預論既臨時有乖欲何逃責闕供之¶
<pb:KR4h0022_WYG_516-12a>¶
罪定罪非遥未知祠祀所須為復陳設所犯待知本坐¶
庶論如律¶
　　　犧牲判¶
太常申稱充人養供大祀犧牲不如法致瘦損¶
　　　對¶
精靈不測有上下之神祗敬誠無文有春秋之禴祀若¶
昭之以明德聽之以和聲則澗谿沼沚之毛可一脩於¶
宗廟蘋蘩蘊藻之菜可一薦於鬼神若無肅敬之心而¶
<pb:KR4h0022_WYG_516-12b>¶
有滛昏之祀則卜郊非祀國史由其致譏齋戒不嚴天¶
皇於是流譴充人早霑明化忝曰司存職三犧之純養¶
供六牲之蕃物固調其豢芻之食潔其文綉之衣豈容¶
不整羽毛曾無博碩致令瘦損須寘科條¶
　¶
　¶
　¶
　文苑英華巻五百十七¶
