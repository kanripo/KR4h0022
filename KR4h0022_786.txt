# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:04.268920
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷七百八十六
<pb:KR4h0022_WYG_786-1a>¶
欽定四庫全書¶
　文苑英華卷七百八十六　宋　李昉等　編¶
　㙮廟下¶
　　唐故東京安國寺契微和尚㙮銘一首¶
　　唐故洪州開元寺石門道一禪師㙮銘一首¶
　　唐杭州靈隱山天竺寺故大和和尚㙮銘一首¶
　　唐蘇州開元寺律和尚墳銘一首¶
　　唐杭州華嚴寺大律師㙮銘一首¶
<pb:KR4h0022_WYG_786-1b>¶
　　唐東都奉國寺禪徳大師照公㙮銘一首¶
　　楚三閭大夫屈先生祠堂銘一首¶
　　廬山東林寺故臨壇大徳㙮銘一首¶
　　　唐故東京安國寺契微和尚㙮銘(并序/)¶
　　　　　　　　　　　　　　　權徳輿¶
和尚俗姓權氏法諱契微天水略陽人十代祖安丘敬¶
公翼為前秦僕射事備載記曾祖文誕皇銀青光禄大¶
夫涪常二州刺史荆州都督府長史平凉郡開國公祖¶
<pb:KR4h0022_WYG_786-2a>¶
崇本皇朝散大夫滑州匡城縣令與兄户部郎中崇基¶
水部員外郎崇先皆以文學政事顯名於貞觀永徽之¶
際考同光皇河南縣尉長安縣丞翰林詳定學士與伯¶
兄益州成都縣尉無待仲兄歙桂梓三州刺史若納三¶
人同以大名舉進士擢第文章之美為當時冠首然其¶
世徳鍾慶若後無達者則有以清淨住世故和尚生而¶
悔悟超然𤣥覺年九嵗於薦福寺金剛三藏發心入曼¶
茶羅道塲傳持聖印悟入之速發於岐嶷然其徳容具¶
<pb:KR4h0022_WYG_786-2b>¶
舉家族敬異將必擇卿士之良者以嬪之時勇於出世¶
至欲刃其膚以自免翰林府君既捐舘母兄竟不能抑¶
遂以初笄之年(四字集/作笄年)被服緇褐至天寳元年始受具¶
於福先寺定賔律師𨽻東京安國寺師事苾芻尼無勝¶
受心門方便之學以為心實境化眞由妄遣遣之而真¶
亦隨盡化之而心乃湛然故外示律儀内循禪悅(集作/内修)¶
(禪/說)因初心而住實智離有相而證空法乃通四部經於¶
𢎞正大師尤精楞伽之義而後住無住證洗六妄離二¶
<pb:KR4h0022_WYG_786-3a>¶
邊遵大道以坦蕩入法流而洄澓以深惠善誘誨學徒¶
或權或實為歸為趣亦猶净名之隨機攝道蜀嚴以忠¶
孝為言故中外族姻徧沐其化漸漬饒益可勝道哉初¶
以廣徳中隨其家南渡安居于蘇州朱明寺以建中二¶
年九月六日㝠然化滅報年六十二經夏四十一弟子¶
尼惠操又其兄子也故探其義味最為深入乃率籲緇¶
俗號捧金身建塔于東武丘寺之東北岡從其教也姪¶
孫徳輿以為宣父有西方聖人之說東漢有浮圖仁祠¶
<pb:KR4h0022_WYG_786-3b>¶
之教以其教言之自菩提達摩七葉至大照祖師皆以¶
心法祕印迭相授受故戒生定定生惠得第一義者冲¶
而詣之嗚呼今其詣之矣桑門紀述多不分系緒今備¶
書者亦所以無忘先徳故其文也繁銘曰¶
教㫖清净戒珠圓映識浪情塵還源反性彼一切見皆¶
妄想生精修密詣湛爾融明示現者何此身非父强為¶
之銘以悼于後¶
　　　唐故洪州開元寺石門道一禪師㙮銘(并序/)¶
<pb:KR4h0022_WYG_786-4a>¶
　　　　　　　　　　　　　　　前　人¶
鍾陵之西曰海昬海昬南鄙有石門山禪宗大師馬氏¶
㙮廟之所在也門弟子以徳輿嘗游大師之藩俾文言¶
而揭之曰三如來身以大慈為之本六波羅密以般若¶
為之鍵非上徳宿殖者惡乎至哉大師法諱道一代居¶
徳陽生有異表幼無兒戲嶷如山立湛如川渟舌廣長¶
以覆準足文理而成字全徳法器自天授之嘗以為九¶
流六學不足經慮局然理世之具豈資出世之方惟度¶
<pb:KR4h0022_WYG_786-4b>¶
門正覺為上智宅心之域耳初落髮於資中進具於巴¶
西後聞衡岳有讓禪師者傳教於曹溪六祖貞(一作/直)心¶
超詣是謂頓門䟦履造請一言懸(集作/𤣥)解始類顔子如¶
愚以知十俄比净名黙然於不二又以法惟無住化亦¶
隨方嘗禪誦於撫之西裏山又南至于處之龔公山攫¶
搏者馴悍戾者仁瞻其儀相自用丕變刺史今河南尹¶
裴公乆於稟奉多所信嚮由此定惠發其明誠大厯中¶
尚書路冀公之為連帥也舟車旁午請居理所貞元二¶
<pb:KR4h0022_WYG_786-5a>¶
年成紀李公以侍極司憲臨長是邦勤䕶法之誠承最¶
後之說大抵去三以就一捨權以趨實示不遷不染之¶
性無差别次第之門常曰佛不逺人即心而證法無所¶
著觸境皆如豈在多岐以泥學者故夸父喫㖃(莊子作/契詬)¶
求之愈踈而金剛醍醐正在方寸於是解其結發其覆¶
如利刃之破罥索甘露之洒稠林隨其義味快得善利¶
者可勝道哉化緣既周趺坐報盡時貞元四年二月庚¶
辰春秋八十夏臘六十前此以石門清曠之境為宴黙¶
<pb:KR4h0022_WYG_786-5b>¶
終焉之地忽謂入室弟子曰吾至二月當還爾其識之¶
及是委化如合符節當夾鍾發生之候叶拘尸(集作/户)薪¶
火之期緇素㓜艾失聲望路渡涸流而法雨滂泗及山¶
門而天香紛靄天人交際(集作交/感之際)昧者不知沙門惠海¶
智藏鎬英志賢智通道悟懷暉惟寛智廣崇泰惠雲等¶
體服其勞心通其教以為吾師眞心(集作/性)湛然與虚空¶
俱唯是體魄化為舍利則西方之故事傳焉不可已也¶
乃率籲其徒從茶毗之法珠圓玉潔煜燿盈升建兹嚴¶
<pb:KR4h0022_WYG_786-6a>¶
事衆所瞻仰至七年而功用成竭誠信故緩也徳輿徃¶
因稽首粗獲擊䝉雖飛鳥在空莫知近逺而法雲覆物¶
已被清凉今兹銘表之事敢拒衆多之請銘曰¶
達摩心法南為曹溪頓門巍巍振㧞沉泥禪師𢎞之俾¶
民不迷九江西部為一都㑹亦既戾止𤣥津横霈慈哀¶
攝䕶為大法礪五滓六觸翳然相䝉直心道塲决之則¶
通隨器受益各見其功眞性無方如道不竭顧兹夢幻¶
示有生滅微言密用煥炳昭晰過去諸佛有修多羅心¶
<pb:KR4h0022_WYG_786-6b>¶
能悟之在一刹那何以寘哀兹窣堵波¶
　　　唐杭州靈隱山天竺寺故大和和尚㙮銘(并序/)¶
　　　　　　　　　　　　　　　釋皎然¶
水之性不動而鑒得非夫實相之體耶維積為洪溟而¶
未嘗變亦眞我自在之妙致也如來大師獨秉至教羣¶
聖拱手俾寘㝠到識破堅氷之惑豈逾一念之中哉靈¶
隱大師雖外精律儀而第一義諦素所長也故小子誌¶
之大師生縁錢塘范氏諱守眞字堅道齊信安太守瑝¶
<pb:KR4h0022_WYG_786-7a>¶
之八葉禮既冠衆君子器之夙有丘園之期不顧𤣥纁¶
之錫遂詣蘇州支硎寺圓大師受具足戒是夜眼中光¶
現長一丈餘乆而方没蓋得戒之禎也後至荆府依眞¶
公三年苦行尋禮天下二百餘郡聖教所至無不至焉¶
無畏三藏受菩薩戒香普寂大師傳楞伽心印講起信¶
宗論三十餘遍南山律鈔四十遍平等一兩小大雙機¶
在我圓音未嘗異也乃發殊願誦持華嚴遂於中宵夢¶
神人施珠一顆及覺惘然如來在握是嵗入五臺山轉¶
<pb:KR4h0022_WYG_786-7b>¶
華嚴經二百遍追宿心也又轉大藏經三遍廣正見也¶
至開元二十六年有制舉髙行道俗請正名𨽻大林寺¶
後移籍天竺徃(一作/住)靈隱峯時大歴二年也至五年三¶
月寓于龍興净土院謂左右曰夫至人乗如而來亦乗¶
如而去亦其必然也而愚夫欲以長繩繫彼白日安可¶
得乎吾非至人豈逃其盡以此月二十九日告終于兹¶
地春秋七十一僧臘四十五其間臨壇既多度人無數¶
今不復紀也顯明弟子蘇州辨秀湖州惠普道莊越州¶
<pb:KR4h0022_WYG_786-8a>¶
清江清源杭州擇隣神偃常州道進如彼鸑鷟之彩共¶
集旃檀之枝江淮名僧難出其右晝之身戒亦忝門人¶
幸叅四子之科獨許一時之學斯文在我何敢讓焉詞¶
曰¶
房星在天降為應眞好爵縻我視如埃塵既投其簪亦¶
壞其服戒日纔佩禪秀乃沐四十餘夏振振盛名大江¶
東南為法長城宣尼既沒微言乃絶我師云亡眞乗亦¶
輟靈隱峯上春日秋天風生松柏如師在焉持教門人¶
<pb:KR4h0022_WYG_786-8b>¶
楚英吳傑儒方荀孟道比文列宿習未盡妄涕猶雪宿¶
已忘(一作/志)眞如水(一作/餙眞)如月古之君子名書彞器大師¶
不書將墜于地紀功者銘傳心者燈藏諸名山不騫不¶
崩¶
　　　唐蘇州開元寺律和尚墳銘(并序/)¶
至人於生死一也物有之我亦有之若日月可蝕虚空¶
可洿乎在至人為宅心之勝地誠瞽夫不返之瀑流哉¶
於戯我法自五天揚于漢廷八俊四賢横世傑出後之¶
<pb:KR4h0022_WYG_786-9a>¶
學者聆休風企髙躅何吾師之穆其芬馥歟吾師諱某¶
字某先劉氏之子漢楚王交三十一代孫烈祖某永嘉¶
南遷為丞相掾四代祖逺隨東陽守顯其遺榮之跡畧¶
載本枝全㧞俗之髙不書後葉蓋亦垂訓之意乎吾師¶
㓜孤伯父哀字如禮名因教立孝自天生而宿植縁深¶
心田欲稔因請伯父哀而捨之亊靈隱某禪師因問師¶
入道之次師語曰夫爝火明乎虚以爝火之心當太虚¶
之境境非心外心非境中兩不相存兩不相廢今我所¶
<pb:KR4h0022_WYG_786-9b>¶
證是爾所知曷有萬法之深淺優劣乎語畢如凉風入¶
懷醒然清悟天寳四年受戒於東海大師鑒眞傳講於¶
㑹稽大師曇一至徳中舉髙行𨽻名開元乾元中有詔¶
天下二十五寺各定大徳七人長講戒律(一作/律戒)吾師其¶
選也頃年净土一門不愆于念嘗謂人曰昔聞西方之¶
行是有相大乗此乃蓬心不直達之說何者夫出言即¶
性發意皆如而一色一香無非中道泥我正念乎于時¶
六十七天年三十六僧夏一十六壇塲孤制律樞正持¶
<pb:KR4h0022_WYG_786-10a>¶
僧綱自胥湖南北皆宗仰焉以建中元年六月十五日¶
寂疾而逝其時有庭樹一本枝葉扶踈及吾師將亡之¶
朝花正拆而遽萎條始繁而方折亦恒河水上旃檀樹¶
枝榮枯之意也其年七月五日遷靈龕於武丘西寺松¶
門之右嗚呼青山不歸白林長謝秋原之上萬境皆悲¶
雨㝠㝠而晝隂水浼浼而東逝門人道亮道該清㑹亮¶
以毗尼繼其行㑹以才學儔其賢該以詞物蹤其美三¶
子之外居廊廡者充江漢焉故觀察使韋公元甫觀察¶
<pb:KR4h0022_WYG_786-10b>¶
李公栖筠今虢州刺史李公紓今御史中丞李公道昌¶
林下之跡可追山隂之逰尚想懷人撫事相顧泫然□¶
實䕶才曷足揄揚盛美以吾釋門之事安敢讓焉詞曰¶
本師示終兮𤣥綱絶香山崩兮香海竭大地動兮旃檀¶
折人天㝠兮千光滅我師出嗣兮遺教張如何斯人兮¶
天不臧星既兩兮地亦霜生涯昧兮四流長捧遺言兮¶
循徃跡庭無人兮月寂寂百年遐夀兮日長夕萬春上¶
服兮塵已襞門前慟兮世人悲瞻影㙮兮山之垂宿百¶
<pb:KR4h0022_WYG_786-11a>¶
經兮舊路岐雲𦕈𦕈兮雨霏霏方城芥盡兮長乘移樂¶
石香名兮不騫不虧¶
　　　唐杭州華嚴寺大律師塔銘(并序/)¶
魏晉中頴邁之士多尚出塵白足髙歩於海隅青目遐¶
視於湘表千有餘祀禪律師宗吾知若人出秉伊說之¶
鈞躡黄綺之躅亦躬珪之與和璞隠顯之殊乎哉律師¶
其人也法諱道先俗姓褚氏踰齓出家方冠受具詣光¶
州和尚學通毗尼于時夏淺徳崇壇塲屬望蓋天賚眞¶
<pb:KR4h0022_WYG_786-11b>¶
士為東南義虎雲雨慈味笙鏞道聲常持法華兼創佛¶
廟洎沒身不怠也世夀七十九惠夀五十八上元庚子¶
嵗秋仲月示滅于本寺是日馳陽昧昧淫雨颸颸烈風¶
崇朝嘉木為折乃東土福盡之徴也俄然喜氣五色亭¶
亭如蓋移晷不(一有/能字)散徧映精廬即西方徃生之意也¶
初吾師未歿其月三日質明交疾凝神視色觀身彌陀¶
具相忽現師前滿庭碧花昔所未有(一作/覩)其四日昧爽¶
有異人請師謂師為和尚(一作/上)遂開目彈指曰但發菩¶
<pb:KR4h0022_WYG_786-12a>¶
提心五之日曼陀羅華自天而雨悲夫非哲匠去世安¶
至是耶門人神烈義精(一作/律)等攝齊何仰繞㙮徒哀履¶
名跡而可師書琬琰之不墜詞曰¶
我法未季哲人是生眞慈在物澤灑飈清髙戒嚴身佩¶
月與瓔貽訓徒張逝不可作瑞花㝠濛卿雲縈薄靈轜¶
何止于此山椒寒鼯斷續影㙮蕭寥五峯諸子泣望終¶
朝¶
　　　唐東都奉國寺禪徳大師照公㙮銘(并序/)¶
<pb:KR4h0022_WYG_786-12b>¶
　　　　　　　　　　　　　　　白居易¶
大師號神照姓張氏蜀州青城人也始出家於智凝法¶
師受具戒於惠蕚律師學心法於惟忠禪師忠一名南¶
印第六祖之法曾孫也大師祖達摩宗神㑹而父亊印¶
其教之大㫖以如然不動為體以妙然不空為用示眞¶
寂而不記(集作/說)斷滅破計著而不壞假名師既得之揭¶
以行化出蜀入洛與洛人有縁用開六壇僅三十載隨¶
根說法言下多悟由是裂疑網㧞惑箭漸離我人相者¶
<pb:KR4h0022_WYG_786-13a>¶
日月有焉起正信見本覺頓發菩提心者時時有焉其¶
餘退惡進善隨分而增上者不可勝紀夫如是可不謂¶
煩惱病中師為醫王乎生死海中師為船師乎嗚呼病¶
未盡而醫王去海方渉而船師失粤以開成三年冬十¶
二月示滅於奉國寺禪院以是月遷葬於龍門山報年¶
六十三僧夏四十四明年傳教主院上首弟子沙門清¶
閑糾門徒合財施與服勤弟子志行等營度䘮亊卜兆¶
於寳應寺荷澤祖師塔東若干歩窆而塔焉示不忘其¶
<pb:KR4h0022_WYG_786-13b>¶
本也其諸升堂入室得心要口訣者有宗實在襄復儼¶
在洛道益在鎭知逺在徐曰建在晉道光在潤道威在¶
潞雲眞在磁(集作/慈)雲表在汴歸忍在越會幽齊經在蔡¶
智全景𤣥紹明在秦各於一方分作佛亊咸鼔鐘鳴吼¶
龍象蹴踏斯皆吾師之教力(集作/立)也不其盛歟衆以余¶
忝聞法門人結菩提之縁甚熟請於塔石序而銘曰¶
伊之西北洛之南(一作/西)東法祖法孫歸全於中舊塔㑹¶
公新塔照公亦如世禮祔于本宗¶
<pb:KR4h0022_WYG_786-14a>¶
　　　楚三閭大夫屈先生祠堂銘(并序/)¶
　　　　　　　　　　　　　　　王茂元¶
按史記本傳及圖經先生秭歸人也姓屈名原字靈均¶
一名平字正則本實楚之苗系大父瑕受屈為卿遂以¶
命氏先生義特百夫文横千古其忠可以激俗其清可¶
以厲貪仕楚為三閭大夫屬君懷不惠與靳尚等夷尚¶
嫉原才譖漏憲令構成舋狀錮絶恩私由是忠言如風¶
不入主聽險黨若鐡斥為窮人始楚與齊連衡以弱秦¶
<pb:KR4h0022_WYG_786-14b>¶
秦以商於之地六百里為河外五城以餌楚楚嗜張儀¶
之紿不納先生之諫子蘭鄭袖内奰于朝虵秦豕齊外¶
披封畧原為放臣王卒客死離騷始作徒冀幸君之一¶
悟汨羅終赴痛皆醉而獨醒嗚呼忠在禍先功成罔貴¶
洎成忠死世責何深蓋有國有家之所大病志士仁人¶
之所悼歎也嗟乎先生君辱身死周旋存歿之際感慨¶
今古之心宜乎上與比干夷齊携手作華胥羲軒之遊¶
假靈於遺芳而因於佞幸者也安可為䑕肝蟲臂魚腴¶
<pb:KR4h0022_WYG_786-15a>¶
鼈趾而已哉元和十五年余刺建平之再(一作/載)嵗也考¶
驗圖籍則州之東偏十里而近先生舊宅之址存焉爰¶
立小祠憑神土偶用表忠貞之所誕卓犖之不冺也銘¶
曰¶
麟出非時終困于人劔有雄鋩不用無神矯矯先生不¶
緇不磷舉世皆醉抱忠沒身汨水悠悠言問其濵歸山¶
髙髙獨揖清塵誕靈是所粤秭歸土義風敬承廟貌無¶
睹庭而可修予期負拏死不可作余構其宇聳忠來者¶
<pb:KR4h0022_WYG_786-15b>¶
載陳清酤乞靈臧氏非愚所取已矣先生蘋誠其吐¶
　　　廬山東林寺故臨壇大徳塔銘(并序/)¶
　　　　　　　　　　　　　　　劉　軻¶
維元和十年冬十月己亥我具夀大師歸於廬山東林¶
寺既庀(一作/已)事門弟子道深如建等以銘誌為急白(一/作)¶
(曰/)彭城劉軻軻(一不疊/軻字)嘗執吾大師之巾錫大師行業¶
徳狀轉能言之乃走其徒持事狀於山陽草堂具道其¶
所以來軻既受事仰而哭且曰軻何心遽忍銘吾大師¶
<pb:KR4h0022_WYG_786-16a>¶
俄而曰我而不銘而誰為於是衘涕漣漣作石塔銘誌¶
云大師諱上𢎞俗饒姓其先臨川人祖公悅(一作/帨)父知¶
恭世為南城聞(一作/門)儒故大師自童子耳熟家訓故風¶
流舉動造次必於儒者年十五脫然有方外之志遂依¶
舅氏出家暨二十二嵗具戒於衡岳大圓大師大厯八¶
載勑配本州景雲寺後依南昌璡律師學四分毗尼既¶
覃精研究或從我駕說而通者日有百數時謂景雲且¶
在無患無律貞元三年止南昌龍興寺四方風聞者塵¶
<pb:KR4h0022_WYG_786-16b>¶
至時江州峯頂寺長老法眞台州國清寺法裔荆州慶¶
(一作/度)門寺靈裕並有大名於時㑹有事於靈壇故三長¶
老攝大師以臨之至四十年春九江守李公康以東林¶
逺公舊社不可以無主固請住焉前後蒞事凡一十八¶
㑹彼域之男女繇我而作比丘者萬有五千五百七十¶
二人大師既通明大教祖述毗柰耶憲章修多羅心同¶
曹溪事同南山故及我門而陞我堂者未嘗虚返我所¶
以駕白牛以驅羊鹿孰謂我為小乗者乎繇是薦紳先¶
<pb:KR4h0022_WYG_786-17a>¶
生若顔魯公姜相公並願依遺民萊民舊事侍(一作/待)大¶
師於虎丘鴈門之上故游二林者謂生逺猶在將大去¶
乃遺言於二三子曰吾生七十有七臘五十有六年非¶
不耆臘非不髙今則去矣爾無謂吾死門人道深懷縱¶
如建冲契宗一智則智明雲臯圖信行允等長號無愬¶
廼相與立石塔於香爐峯下是月丙寅歸舍利于塔從¶
故事也軻不得讓薦誠於銘銘曰¶
塔有徳功有銘(一作銘/有功)功可祖徳可宗宗可師師有資¶
<pb:KR4h0022_WYG_786-17b>¶
嗚呼千載而下資而後者知是塔有毗柰耶之宗師¶
　　一作皆馬玕所編續廬山記¶
　¶
　¶
　¶
　¶
　¶
　文苑英華卷七百八十六¶
