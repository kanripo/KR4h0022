# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:03.522359
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷七百七十
<pb:KR4h0022_WYG_770-1a>¶
欽定四庫全書¶
　文苑英華巻七百七十　　宋　李昉等　編¶
　雜議¶
　　象古建侯未可議一首　賞舊左右議一首¶
　　漢高祖偽遊雲夢議一首¶
　　奏猫䑕議一首　　　　晉文公問守原議一首¶
　　昭陵寢宫議二首　　　酷吏傳議一首¶
　　世祖封不義侯議一首　西伯受命稱王議一首¶
<pb:KR4h0022_WYG_770-1b>¶
　　焚舟議一首¶
　　　象古建侯未可議　　　　　魏　徴¶
議曰臣聞三代之利建藩屏保乂皇家兩漢之大啟山¶
河同奨王室故楚國不恭齊桓有邵陵之師諸吕稱難¶
朱虛奮北軍之謀九鼎絶而復安諸侯傲而還肅比夫¶
秦之孤立子弟為匹夫魏氏虛名藩捍(一作/翰)若囹圄豈¶
可同年而語哉至於同憂共樂之談百不一存(十二字/通典作)¶
(自隋氏亂離百殃俱起/黎元塗炭十不一存)如䝉聖帝敷至仁以流𤣥澤沐¶
<pb:KR4h0022_WYG_770-2a>¶
春風而沾夏雨一朝棄之為諸侯之𨽻衆心未定或致¶
迯亡其未可一也旣立諸侯當建社廟禮樂文物儀衛¶
左右頓闕則理必不安粗脩則事在未暇其未可二也大¶
夫卿士咸資禄俸薄賦則官府困窮厚歛則人不堪命¶
其未可三也王畿千里征稅不多至於貢賦所資在於¶
侯甸之外今並分為國邑京師府藏必虛諸侯朝宗無¶
所取給其未可四也今燕秦趙代俱帶蕃夷黠羗旅拒¶
匈奴未滅追兵内地逺赴邊庭不堪其勞将有他變難¶
<pb:KR4h0022_WYG_770-2b>¶
安易動悔或不追其未可五也原夫聖人舉事貴在相¶
時或未可理資於通變敢進芻蕘之議惟明主擇焉謹¶
議　　此篇英華多脱畧今從通典增入¶
　　　賞舊左右議¶
議曰昔晋文反國爰議從亡之賞漢皇定鼎先説入蜀¶
之功太宗兆協大横未忘代邸之舊光武符膺赤伏猶¶
念潁川之勤此一覇三王名高前代豈溺情於近習曲¶
私於一物哉盖理有必然義不得已也書曰人惟求舊¶
<pb:KR4h0022_WYG_770-3a>¶
左右等攀附鱗翼多歷嵗年入叅社稷之守出為覊絏¶
之僕冐犯鋒鏑契濶險難或力盡鞍甲(一作/馬)恩澤莫沾¶
或身沒戰場子孫未録羣議不息實由於此今時來有¶
運天門已開故攀桂(疑作/撃柱)之讙未絶積薪之歎尚深若¶
不申此大通(疑/)考之羣望介之推髙潔猶未免言臣等¶
慮不及逺輙申狂瞽伏惟深察悚慄謹議¶
　　　漢高祖偽遊雲夣議　　　　高　參¶
或曰漢髙帝偽遊雲夢以擒韓信果哉其智足稱也予¶
<pb:KR4h0022_WYG_770-3b>¶
以為(文粹/作謂)漢祖不思𢎞逺之規而務一時之計於是乎¶
失政刑矣聖人貴正不貴幸與律不與臧昔者明王五¶
載一廵狩令(文粹/作合)諸侯各朝于方岳大明黜陟故無德¶
者削地有功者進律漢氏君臨萬國示人以偷偽遊之¶
名不可以訓且當此之時韓信未有逆節一朝繫信而¶
生諸侯之疑天下皆疑則所利者少而所失者多矣(文/粹)¶
(無矣/字)昔崇伯之方命圮族共工之静言庸違帝堯以則¶
哲之明而未有去者盖以其行偽象恭且有四岳之舉¶
<pb:KR4h0022_WYG_770-4a>¶
故也向使堯惡四㓙之行拒四岳之舉不待試用加之¶
誅放天下必以為戮不辜矣夫刑一人使天下知其罪¶
則服賞一人使天下知其賢則勸若賞而不勸刑而不¶
服堯所不為也漢祖不能斟酌古典卒用陳平之言執¶
信而歸於京師一二年間韓王信反馬邑趙相貫高謀¶
栢人陳豨反代地彭越黥布盧綰之徒悉以叛換(漢書/顔氏)¶
(訓叛换叛/與畔同)豈非服勸用刑之失歟傳曰君人執信臣人執¶
忠古之盟主耻襲侵之事况光有天下者乎於戯悠悠¶
<pb:KR4h0022_WYG_770-4b>¶
千載變詐萌生使天子不復言廵狩諸侯不敢議朝覲¶
大者自嫌强盛小者懼於囚執是恩信不流于下而忠¶
孝不逹于上王者之澤寖以凌遲自雲夣始矣¶
　　　奏猫䑕議　　　　　　　　崔祐甫¶
右今月日中使某宣進止以籠盛猫䑕示百寮臣聞天¶
生萬物剛柔有性聖人因之垂訓(一作/範)作則禮記郊特¶
牲篇曰迎猫為其食田䑕也然則猫之食䑕載在典祀¶
(一作/禮經)以其除害利人雖微必録今此猫對䑕不食仁則¶
<pb:KR4h0022_WYG_770-5a>¶
仁矣無乃戾於性乎䑕之為物晝伏夜動詩人賦之曰¶
相䑕有體人而無禮又曰碩䑕碩䑕無食我黍其序曰¶
貪而畏人若大䑕也臣旋視之雖云動物異於麋鹿麏¶
兔彼皆以時殺獲為國家(一作/之)用此䑕有害亦何愛而¶
曲全之(一無此/十一字)猫受人畜養(一作/養育)棄職(一作/職旣)不脩亦何¶
異於法吏不勤觸邪疆吏不勤扞敵又按禮部式具列¶
三瑞無猫不食䑕之目以此(一作/兹)稱慶臣所未詳伏以¶
國家化洽理平天符荐至紛綸雜㳫史不絶書今兹猫¶
<pb:KR4h0022_WYG_770-5b>¶
䑕不可濫厠若以劉向五行傳論之此(一無/此字)恐湏申命¶
憲司察視(一作/聽)貪吏誡諸邊候無失徼廵猫能致功䑕¶
不為害臣忝樞近職司聦明不揆狂愚輙獻公議謹議¶
　　一作皆舊唐書本傳¶
　　　晋文公問守原議　　　　　桞宗元¶
晋文公旣受原於王難其守問寺人㪍鞮以畀趙衰余¶
謂守原政之大者也所以承天子樹覇功致命(川文粹/作令)¶
諸侯不宜謀及媟近以忝王命而晋君擇大任不公議¶
<pb:KR4h0022_WYG_770-6a>¶
於朝而私議於宫不博謀於卿相而獨謀於寺人雖或¶
衰之賢足以守國之政不為敗而賊賢失政之端由是¶
滋矣况當其時不乏言議之臣乎狐偃為謀臣先軫将¶
中軍晋君䟽而不咨外而不求乃卒定於内豎其可以¶
為法乎且晉君将襲齊桓之業以翼天子乃大志也然¶
而(一作/則)齊桓任管仲以興進竪刁以敗則獲原啓疆適¶
其始政所以觀視諸侯也而乃背其所以興跡其所以¶
敗然而能覇諸侯者以土則大以力則强以義則天子¶
<pb:KR4h0022_WYG_770-6b>¶
之冊也誠畏之矣烏能得其心服哉其後景監得以相¶
衛鞅𢎞石得以殺望之誤之者晉文公也嗚呼得賢臣¶
以守大邑則非失舉也盖失問也(集作問非失問/舉非失舉也)然猶¶
羞當時陷後代若此况於問與舉又兩失者其何以救¶
之哉余故著晉君之罪以附春秋許世子止趙盾之義¶
謹議¶
　　　昭陵寢宮議　　　　　　　王仲舒¶
右奉進止寢宫在山上置來多年曽經野火燒爇摧毁¶
<pb:KR4h0022_WYG_770-7a>¶
畧盡其宫尋移在瑶臺寺左側今属連年欲議脩置(㑹/要)¶
(作/理)縁舊宫本在山上元無井泉每縁供水稍逺百姓非常¶
勞弊今欲於見住行宫處脩造所冀乆逺便人(㑹要/作安)又¶
為改移舊制恐所見(㑹要/作在)未周宜令中書門下及百寮¶
同商量可否聞奏者守右補闕王仲舒議曰¶
伏詳勑㫖以太宗陵廟衣冠所游嚴上之誠重於改作¶
寔聖人之孝也但以旣經焚毁舊制将來仙馭所經恐¶
違䖍奉之意其本地素無泉源日羞饋祀出於人力登¶
<pb:KR4h0022_WYG_770-7b>¶
降難為䙝味又仲尼有言易墓非古臣庶兆域尚重芟¶
夷園寢之間豈宜振擾不可再興版築理足明徴陛下¶
聦明聖神德協文祖寢宫廢墜嵗序滋深獨留其功以¶
候聖㫖伏惟精選信任大臣嚴重其禮昭告陵廟以通¶
明靈令於栢城之中卜其近地畧雕琢之費因耕稼之¶
休務録愛人節用之心副文皇還郭之志天下幸甚謹¶
議¶
　　　同前　　　　　　　　　　權德輿¶
<pb:KR4h0022_WYG_770-8a>¶
議曰臣聞古宗廟之制前有廟廟列昭穆後有寢寢陳¶
衣冠自秦漢已來始因陵立廟有寢宫便殿雖廟居陵¶
傍而無必在山上不可在山下之定制且禮文所貴宜¶
也稱也祀亊所資敬也潔也伏以昭陵因山太宗所建¶
宫在上以便(集作/便於)當時自野火延燒行宫山下亦已乆¶
矣今若伐木縮版程功就險神道貴静或非所宜則與¶
置陵之初事體為異况舊制旣毁新宫是脩考於便地¶
可以經久所謂宜且(一無/且字)稱也又井泉在下汲引為易¶
<pb:KR4h0022_WYG_770-8b>¶
饗獻之禮是資嚴恭本於明德惟馨亦在吉蠲為饎故¶
禮之言祭也水曰清滌言於(一作/其)潔浄滌濯也又曰不¶
敢用常䙝味所以交於神明也因兹冽井以備薦羞所¶
謂敬且(一作/而)潔也凡舉事必以制度當否為大而以人¶
力勞逸為細若於事為當而又無(一有/所字)勞不亦順昭陵¶
愛人之心乎不亦協陛下從宜之禮乎今列聖寢宫有¶
在山下者矣然則致敬來格之義豈以山上山下而為逺¶
近耶臣愚以為但在栢城之内則不云逺陛下精誠愼¶
<pb:KR4h0022_WYG_770-9a>¶
重詢及庶寮徒獻所聞伏増戰越謹議¶
　　一作皆唐文粹¶
　　　酷吏傳議¶
詩美仲山甫曰剛亦不吐柔亦不茹故體備健順是為¶
(文粹/作謂)全德不然則直已循性能秉一方事舉於中(集本/川文)¶
(粹作/惡)皆(川文粹/作背)理道也得柔之道者為循吏失剛之理¶
者為酷吏司馬氏脩史記(文粹有/始字)作二傳以誡世爾而¶
後以郅都為酷吏傳首愚有惑焉都之為中郎将上欲¶
<pb:KR4h0022_WYG_770-9b>¶
搏野彘活賈姬從容奏議引宗廟太后之重其為濟南¶
守誅豪猾首惡人(文粹/作道)不拾遺其為中尉宗室貴臣歛¶
手仄目其為鴈門守匈奴不敢近邉至為偶人像之騎¶
射莫能中然其勇敢氣節根於公亷不發私書不受請¶
寄具此數者為漢名臣入居命卿出㧾列郡(文粹作/郡守)堅¶
剛忠純終始若一坐臨江之嫌當太后之怒身死漢庭¶
首足異處有以見漢氏之不綱王澤之弛絶也盖在史¶
氏發而明之以旌事君以勵使臣俾百代之下有所懲¶
<pb:KR4h0022_WYG_770-10a>¶
勸子長旣首冠酷吏班氏乂因而從之善善惡惡之義¶
於此缺矣夫椎埋沉命舞文巧詆之徒目為等夷雜列¶
篇次至於(文粹/作其)述賛雖云引是非爭大體又何補焉噫¶
&KR1077;洪範之沉潜大易之直方皆臣道也都雖未蹈之斯¶
近之矣不隠忠以避死不枉道以善(文粹/作蒞)官無處父之¶
華異申棖之欲所至之邦必以稱職聞其古之剛而無¶
害(文粹/作虐)怒而中節者歟剛似酷弱似仁在辯之不惑而¶
已天下似是之為失多矣(文粹作天下似/而非失之多矣)豈獨是哉開¶
<pb:KR4h0022_WYG_770-10b>¶
巻之際怳然有感且以司馬氏班氏皆良史氏(文粹/作也)猶¶
不能辨也(文粹無/也字)故斐然成文¶
　　　世祖封不義侯議¶
予讀東漢史至彭寵舉兵㧞薊城自為燕王倉(文粹/作蒼)頭¶
子宻等因寵獨在便室卧寐遂共殺之以其事詣闕封¶
為不義侯愚以為非先哲王封賞之本㫖也遂作議云¶
先師曰惟噐與名不可以假人又曰必也正名乎又曰¶
惟則定國於戯有國者可不務乎當世祖之初天命再¶
<pb:KR4h0022_WYG_770-11a>¶
集於此時貞百度正三綱纂修德教允答天意時彭寵¶
以南陽舊恩位列上将有舉漁陽之功饋邯鄲之忠竟¶
以讒謗獲罪反側怨望遂攻朱浮於薊自稱燕王時師¶
旅孔熾元元苦甚時君宜以息人紓難為心則當録念¶
功用昭洗瑕穢次則布之威懐革其非心必不得已則¶
仗大順以討之出王師以征之以明君君臣臣之義此¶
三者皆不能用之或用之而不能盡及夫倉頭子宻有¶
便室之逆運其狙忍待其(文粹作/時伺)卧寢遂使命懸僕𨽻¶
<pb:KR4h0022_WYG_770-11b>¶
倉卒授首及詣闕也封為不義侯愚以為伯通之叛命¶
子宻之戕君同歸於(文粹/作于)亂罪不相蔽宜各致於法昭¶
示王度反乃爵於五等又以不義為名且舉以不義則¶
莫可侯也(文粹有而此侯三字/通鑑作此而可侯)漢爵為不足勸矣春秋¶
書齊豹盗三叛人名之義無乃異於是乎且如欒布之¶
哭彭越孔車之塟主父使於東漢議罪罪孰甚焉况四¶
方甫定傷痍未復不稽古訓以喜怒為刑賞使天下陪¶
臺厮養各幸其君之亂而徼侯印授諸侯危疑之勢鼔¶
<pb:KR4h0022_WYG_770-12a>¶
臣下叛換(漢書顔氏訓叛/換叛與畔同)之源棄名噐而汨彛倫且以憲¶
令為戯時風浩浩蕩而不復至使桓靈不君(文粹/作道)山陽¶
脅奪本其所自庸詎知非封不義之效歟¶
　　　西伯受命稱王議　　　　　梁　肅¶
太史公曰詩人道西伯以受命之年稱王而斷虞芮之¶
訟遂追王太王王季改正朔易服色十年而崩或謂大¶
雅序文王受命作周秦誓序十有一年武王伐殷妄徴¶
二經以實其説予以為反經非聖不可以訓莫此(文粹/有為)¶
<pb:KR4h0022_WYG_770-12b>¶
(字/)甚焉嘗試言之夫聖人無作作則為萬代法盖仲尼¶
美文王之德曰三分天下有其二以服事殷又曰内文¶
明而外柔順以䝉大難文王以之未有南面稱王而謂¶
之服事易姓創制而謂之柔順仲尼稱武王之烈曰湯¶
武革命又曰武王末(禮記/作末)受命未有父受之而子復(文/粹)¶
(作/後)革命父為天子子云末受當武王之㑹盟津也告諸¶
侯曰汝未知天命未可以誓師也曰惟我文考(四字文/粹作惟)¶
(九/年)大統未集予小子其承厥志孰有王者出征復俟天¶
<pb:KR4h0022_WYG_770-13a>¶
命大統旣改而復云未集禮大傳稱牧之野旣事而退¶
(文粹有/遂字)柴于上帝追王太王王季文王改正朔殊徽號¶
若虞芮之嵗稱王則不應復云追王王制旣行則不復¶
應(文粹作/應復)云改物是皆反經者也夫大者天地其次君¶
臣聖人知定位之不可易也故制為上下之禮財成天¶
地之道使各當其分而不相間若億兆之去留天命之¶
與奪則與(文粹作/存字)乎其時聖人順而行之故謳歌(文粹/有所)¶
(字/)歸而舜禹揖譲桀紂惡(文粹有/盈字)則湯武放伐所謂後¶
<pb:KR4h0022_WYG_770-13b>¶
天而奉天時不得已而為之者也若殷道未絶紂惡未¶
極而遂稱王以令天下則不可謂至德也此其非聖者¶
也予以為大雅作周之義盖取夫積德累仁為海内所¶
歸徃武王因之遂成大業非(文粹有/所字)謂革命易姓為作¶
周也泰誓紀年盖武王周公追考前文陳王業之盛自¶
虞芮始故斷為受命之嵗仲尼憲章文武故因而叙之¶
曰十有一年武王伐殷非所謂自稱王而為之數也文¶
王旣沒經義斯在如曰不然以俟君子¶
<pb:KR4h0022_WYG_770-14a>¶
　　　焚舟議　　　　　　　　　楊　䕫¶
秦伯伐晉兩用孟明皆敗績用之不怠復伐于晉晉人¶
不出遂封殽尸霸者以武為功乎昔楚子敗晉京觀以¶
昭武功楚子不從曰所以稱武者以有七德也我無一¶
焉其可稱哉今稽秦師忽蹇叔之忠諫納杞子之狂謀¶
勞師欲以襲國殽及彭衙之敗隻輪不返渡河焚舟示¶
其致死晉不與敵遂覇西戎亦未為勝也况兩敗一勝¶
與敵乃亡尺全寸焉足為功哉夫饑虎餒狼一意於吞¶
<pb:KR4h0022_WYG_770-14b>¶
噬乎吾見晉之懸門不發者君子多矣¶
　¶
　¶
　¶
　¶
　¶
　¶
　文苑英華巻七百七十¶
