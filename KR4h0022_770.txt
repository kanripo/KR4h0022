# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:03.573273
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷七百七十一
<pb:KR4h0022_WYG_770-1a>¶
欽定四庫全書¶
　文苑英華卷七百七十一　宋　李昉等　編¶
　連珠¶
　　梁宣帝二首　　　　沈約二首¶
　　吳均二首　　　　　劉孝儀為人作二首¶
　　庾信擬作四十四首　蘇頲為人作二首¶
　喻對¶
　　喻古之治一篇　　　冶家子言一篇¶
<pb:KR4h0022_WYG_770-1b>¶
　　奔蜂對一篇　　　　招野龍對一篇¶
　連珠¶
　　　連珠二首　　　　　　　　梁宣帝¶
嘗(一作/常)聞盈虛之道雖脩平而必陂損益為用(一作/之由)在¶
至象而無蠲是以謂地之厚而東南缺惟天為大而西¶
北懸¶
嘗(一作/常)聞山有藏玉則草木常榮林有猛獸則藂枝莫¶
採是以漢儀重見皇王之跡有真周禮猶存龜䝉之田¶
<pb:KR4h0022_WYG_770-2a>¶
無改¶
　　　同前二首　　　　　　　　沈　約¶
臣聞烈風雖震不斷蔓草之根朽壤誠微遂霣崇山之¶
峭是以一夫不經(一作/住)威於赫怒千乗或(一作/必)致忘於¶
巧笑¶
臣聞鳴籟受響非有志於要風涓流長邁寜厝心於歸¶
海是以萬竅怒號不叩而咸應平川是納用卑而為宰¶
　　　同前二首　　　　　　　　吳　均¶
<pb:KR4h0022_WYG_770-2b>¶
盖聞豔麗居身而以娥眉入妬貞華炤物而以絶等見¶
猜是以班姬辭寵非無妖冶之色楊子寂寞豈乏炫曜¶
之文¶
盖聞義夫投節未必識君烈士赴危豈(一作/非)期要利是¶
以墨子縈帶不蒙肉食之謀申胥泣血非有執珪之位¶
　　　為人作連珠二首(一作探物作/豔體連珠)劉孝儀¶
妾聞洛妃髙髻不資於草澤𤣥妻長髪無藉於金鈿故¶
雲名由於自羙蟬稱得於天然是以梁妻獨其妖豔衛¶
<pb:KR4h0022_WYG_770-3a>¶
姬專其可憐¶
妾聞芳性染(一作/深)情雖欲忘而不歇薫芬動慮事逾久¶
而更思是以津亭掩馥秪結秦婦之恨爵臺餘妬追生¶
魏妾之悲¶
　　　擬連珠四十四首　　　　　庾　信¶
盖聞經天緯地之才拔山超海之力戰陣勇於風飈謀¶
謨出乎胷臆斬長鯨之鱗截飛虎之翼是以一怒而諸¶
侯懼安居而天下息¶
<pb:KR4h0022_WYG_770-3b>¶
盖聞蕭曹賛務雄畧所資魯衛前驅威風所假是以黄¶
池之會可以争長諸侯鴻溝之盟可以中分天下¶
盖聞解封豕之結塞長蛇之源必湏製裳千里歃血轅¶
門是以開百里之圍用陳平之一䇿盟千乗之國須季¶
路之一言¶
盖聞得賢斯在不藉揮鋒股肱良哉無論應變是以屈¶
倪(左傳作屈完/疑避諱而改)叅乗諸侯解方城之圍干木為臣天下¶
無西河之戰¶
<pb:KR4h0022_WYG_770-4a>¶
盖聞邯鄲已危徒思馬服薊城去矣空用荆軻是以竹¶
杖扶危不能正武擔之石蘆灰縮水不能救宣房之河¶
盖聞穴蟻衝泉未知逺慮𤣥禽巢幕何能支乆是以大¶
厦既焚不可灑之以淚長河一决不可障之以手¶
盖聞膏脣喋喋市井營營或以如簧自進或以狙詐相¶
傾是以子貢使乎五都交亂張儀見用六國縱横¶
盖聞謀猷是習權變須長時增齊竈或卧燕墻是以井¶
陘之兵如鴻毛之遇火長平之卒若秋草之中霜¶
<pb:KR4h0022_WYG_770-4b>¶
盖聞彼黍離離大夫有䘮亂之感麥秀漸漸君子有去¶
國之悲是以建章低昻不得猶瞻㶚岸徳陽淪沒非復¶
能臨偃師¶
盖聞市朝遷貨山川悠逺是以狐兎所處由来建始之¶
宫荆棘參天昔日長洲之苑¶
盖聞天方薦瘥䘮亂𢎞多空思說劍徒聞枕(一作/憶投)戈是¶
以劉琨之英畧莫知自免祖逖之慷慨裁能渡河¶
盖聞榖林長逺蒼梧不從唯桐惟葛無樹無封是以隋¶
<pb:KR4h0022_WYG_770-5a>¶
珠日月無益驪山之火雀臺絃管空望西陵之松¶
盖聞雷驚獸駭電激風驅陵厯開塞枕跨江湖是以城¶
形月偃陣氣雲鋪非緑林之散卒即驪山之叛徒¶
盖聞死别長城生離函谷遼東寡婦之悲代郡孀妻之¶
哭是以流慟所感還崩杞梁之城灑淚所沾終變湘陵¶
之竹¶
盖聞三世用兵既非貽厥陰謀累葉必以㐫終是以李¶
都尉之風霜上蘭山而箭盡陸平原之意氣登河橋而¶
<pb:KR4h0022_WYG_770-5b>¶
路窮¶
盖聞營魂不反燐火宵飛時遭獵夜之兵或斃空亭之¶
鬼是以射聲營之風雨時有寃䰟廣莫郡之陰寒偏多¶
夜哭¶
盖聞江黄戎馬之徼鄢郢風飈之格乍有去而不歸或¶
無期而逺客是以章華之下必有思子之臺雲夣之傍¶
應多望夫之石¶
盖聞無怨生離恩情中絶空思出水之蓮無復廻風之¶
<pb:KR4h0022_WYG_770-6a>¶
雪是以樓中對酒而緑珠前去(疑/)帳裏悲歌而虞姬永¶
别¶
盖聞樹彼司牧既懸百姓之命及乎厭世復傾天下之¶
心是以一馬之奔無一毛而不動一舟之覆無一物而¶
不沉¶
盖聞嚴霜之零無所不肅長林之斃無所不摽是以楚¶
塹既填遊魚無託吳宫已火歸燕何巢¶
盖聞名髙八俊傷於閹竪之黨智周三傑斃於婦女之¶
<pb:KR4h0022_WYG_770-6b>¶
計是以洪澤之蛟遂挫長饑之虎平臯之蟻能摧失水¶
之龍¶
盖聞吳艘蜀艇不能無水而浮以紅間緑(此句/疑)不能無¶
弦而射是以籠樊之鶴寜有六翮之期骯髒(一作/航上)之馬¶
無復千金之價¶
盖聞性靈屈折鬱抑不揚乍感無情或傷非類是以嗟¶
怨之水特結憤泉感哀之雲偏含愁氣¶
盖聞遷移白羽流徙房陵離家析里悽恨撫膺是以吳¶
<pb:KR4h0022_WYG_770-7a>¶
起之去西河澘然出涕荆軻之别燕市悲不自勝¶
盖聞廉將軍之客舘翟廷尉之髙門盈虚倐忽貴賤何¶
論是以平生故人灌夫不去門下賔客任安獨存¶
盖聞執珪事楚慱士留秦晉陽思歸之客臨淄覉旅之¶
臣是以親友㑹同不妨懐撫悽愴山河離異不妨風月¶
闗人¶
盖聞五十之年壯情乆歇憂能傷人故其哀矣是以譬¶
之交讓實半死而言生如彼梧桐雖殘生而猶死¶
<pb:KR4h0022_WYG_770-7b>¶
盖聞秋之為氣惆悵自憐耿恭之悲踈勒班超之念酒¶
泉是以韓非客秦避䜛無路信陵在趙思歸有年¶
盖聞懸鶉百結知命不憂十日一炊無時何耻是以素¶
王之業乃東門之貧民孤竹之君實西山之餓士¶
盖聞胷中無學猶手中無錢今之學也未見能賢是以¶
扶風之髙鳳無故棄麥中牟之寗越徒勞不眠¶
盖聞十室之邑忠信在焉五歩之内芬芳可録是以日¶
南枮蚌猶含明月之珠龍門死樹尚抱咸池之曲¶
<pb:KR4h0022_WYG_770-8a>¶
盖聞百尺之髙累於九碁之上千鈞之重懸於一木之¶
枝是以截虎尾而非險傷龍鱗而未危¶
盖聞居蘭處鮑在其所習白羽素絲随其所染是以金¶
性雖質處劍即㐫水徳雖平經風即險¶
盖聞豫章七年斃於豐草芳蘭九畹淪於幽谷是以欲¶
求其真晉陽有自埋之蒿若賞其聲吳亭有已枯之竹¶
盖聞明鏡蒸食未為得所干將補履尤可傷嗟是以氣¶
足凌雲不應止為(一作/官)武騎才堪王佐不應直放長沙¶
<pb:KR4h0022_WYG_770-8b>¶
盖聞勢之所歸威之所假必能繋風捕影暴虎馮河是¶
以輕則鴻毛沉水重則磐石陵波¶
盖聞意氣難干非資扛鼎風神自勇無待翹闗是以曹¶
劌登壇汶陽之田遽反相如睨柱連城之璧更還¶
盖聞卷葹(一作/施)不死誰必有心甘蕉自長故知無節是¶
以螺蚌得路恐異驪淵雀䑕同歸應非丹穴¶
盖聞北邙之髙魏君不能削榖洛之鬭周王不能改是¶
以愚公何徳遂荷鍤而移山精衛何禽欲銜石(一作/枝)而¶
<pb:KR4h0022_WYG_770-9a>¶
塞海¶
盖聞君子無其道則不能有其財忘其貧則不能耻其¶
食是以顔回瓢飲賢慶封之玉杯子思銀珮羙虞公之¶
垂棘¶
盖聞水之激也實濁其源木之蠧也將拔其根是以延¶
年之家預論掃墓羊舌之族先知㓕門¶
盖聞磨礪脣吻脂膏齒牙陵風扇毒向影吹沙是以敬¶
而逺之豺有五子吁可畏也鬼有一車¶
<pb:KR4h0022_WYG_770-9b>¶
盖聞虚舟不忤令徳無虞忠信為琴瑟仁義為庖厨是¶
以從莊生則萬物自細歸老氏則衆有皆無¶
盖聞三闗頓足長城垂翅既羇既旅非才非智是以烏¶
江艤檝知無路可歸白鴈抱書定無家可寄¶
　　　為人作連珠二首　　　　　蘇　頲¶
夫情有理會不可以理遣行有義得不可以義愆定其¶
情者則理無滯寶其行者則義有全故韓馮之妻死哀¶
吟於松上石崇之妓生効命於樓前¶
<pb:KR4h0022_WYG_770-10a>¶
夫恩至深而必報言至信而罔遺繫於我者深不可奪¶
牽於彼者信不可欺故操刀而割豈為他人所汚書扇¶
而殞竟還夫氏之尸¶
　　喻對¶
　　　喻古之治　　　　　　　　盧　碩¶
軒昊之代君為心兆民為百骸堯舜之代君為目兆民¶
為物三代之時君為醫兆民為疾五伯之治君為工兆¶
民為材二漢之時君為隄兆民為水夫心治則百骸從¶
<pb:KR4h0022_WYG_770-10b>¶
視明則衆物露醫善診則疾不彌漸工善度則木無棄¶
材故委心乃無為軒昊之治自治也(不言而/人化)任目必有¶
待堯舜之治求治也(敦序九族/平章百姓)醫不全則生死危三代¶
之治存乎仁(各以所/尚救弊)工不審則曲直乖五伯之治資於¶
智(選賢/舉能)迨斯已降民為水矣政為隄矣(漢武好攻討/宣帝任刑名)隄¶
之不完水漂邑矣(哀平/之後)寢乎曹馬乃成壊衰焉(干紀亂/常皆其)¶
(臣/佐)&KR1077;民不可使為水水而隄之困矣然則軒昊誠堯舜¶
朋三代仁五伯智二漢法禁人之叛也禁之以致君為¶
<pb:KR4h0022_WYG_770-11a>¶
敵兆民有㓂讐焉¶
　　　冶家子言　　　　　　　　陸龜䝉¶
武王既伐(蜀本/作勝)殷懸紂首有泣於白旗之下者有司責¶
之其人曰吾冶家孫也數十年間載易其鎔範矣今又¶
將易之不知其所業故泣吾祖始鑄田器嵗東作必大¶
售殷賦重秉耒耜者一發不敢起吾父易之為工器屬¶
宫室臺榭侈其售益倍民凋力窮土木中輟吾易之為¶
兵器會諸侯伐殷師(蜀本/作軍)旅戰陣興其售又倍前也今¶
<pb:KR4h0022_WYG_770-11b>¶
周用鉞斬獨夫四海將奉文理吾之業必壊吾亡無日¶
矣武王聞之懼於是苞干戈勸農事冶家子復祖之舊¶
　　　奔蜂對¶
晉悼公見奔蜂屬土于墉負桑蟲而寘之若有言者不¶
勝其疑也即召師曠以詰其事曠對曰奔蜂無子負蟲¶
而祝之祝之不怠故其形随之而化也公駭其說曠因¶
從而理之曰伊蜂也欲蟲肖已之速是故祝之誠夫誠¶
之感物雖千品萬形之殊未有不從而應之者也誠之¶
<pb:KR4h0022_WYG_770-12a>¶
不逹感之不應雖體質外均而其心化為他類矣臣願¶
以人事明之在昔堯欲天下之治祝舜以禪之舜恐天¶
下未治祝禹以傳之傳之誠故三姓之天下化為一家¶
之治也是則堯舜非不能化其子盖將傳其祝於至公¶
也是臣又敢以晉國事直啟王心冀王之速悟日者曲¶
沃桓叔恤民務徳有國之人被其祝無幾而化之雖晨¶
風欝林魚龍趨潭不是過也逮乎獻公納士蒍之䜛逐¶
羣公子伐麗戎而嬖其女使太子將東山之師尨凉玦¶
<pb:KR4h0022_WYG_770-12b>¶
離顯以義絶䜛言卒行見新城之酷二公子繼踵而奔¶
亡當是時懼獻公之毒不啻狼虎之磨牙也此則父化¶
為虎狼矣既而使兵伐蒲又加兵於屈視其子之居不¶
啻㓂戎之所聚也此則子化為㓂戎矣文公在外十九¶
年賢士五人為之輔公蚤夜而祝之故異體化為一身¶
也及夫齊桓妻以宗女(一作/支)楚成待以諸侯送之於秦¶
卒以得立此則化於他國不能化於父子聞諸獻公未¶
嘗誠而祝之也是知善祝而他類化者奔蜂也不祝而¶
<pb:KR4h0022_WYG_770-13a>¶
已子離者獻公也君子謂公之智不如蜂蜂猶能蕃其¶
類今君先有晉國宜乎上保宗廟之基下近(疑作/延)百代¶
之資擇其可化而化之無俾奔蜂逞術於君王悼公曰¶
小問而大獲孤之幸也孤其念焉乃立其彪為太子而¶
使田蘇為傅¶
　　　招野龍對¶
昔豢龍氏求龍之嗜慾幸而中焉得二龍而飲食之龍¶
之於人固異類以其若已之性也席其宫沼百川四溟¶
<pb:KR4h0022_WYG_770-13b>¶
之不足游甘其飲食洪流大鯨之不足味施施然擾擾¶
然(二字蜀本/作擾於)其愛弗去一旦值野龍奮然而招之曰爾¶
奚為者茫洋乎天地之間寒而蟄𤾉而升能無勞乎誠¶
能從吾君而晏安乎野龍矯首而笑之曰若何齪齪乎¶
之如是耶賦吾之形冠角而被鱗賦吾之徳泉潜而天¶
飛賦吾之靈嘘雲而乗風賦吾之職仰驕而澤枯觀乎¶
無極之外息乎大荒之墟窮端晲而盡變化其樂不至¶
耶今爾苟容於蹄涔之間惟泥沙之是拘惟蛭螾之與¶
<pb:KR4h0022_WYG_770-14a>¶
徒牽乎嗜好以希飲食之間是同吾之形異吾之樂者¶
也狎其(一作/於)人㗖其利者扼其喉胾其肉可以立待吾¶
方哀而援之(一作哀/之援之)以手(一作/首)又何誘吾納之陷穽耶¶
而不免矣野龍行未幾果為夏后氏之醢¶
　¶
　¶
　¶
　¶
<pb:KR4h0022_WYG_770-14b>¶
　¶
　¶
　¶
　¶
　¶
　¶
　¶
　文苑英華巻七百七十一¶
