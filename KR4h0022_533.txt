# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:53.533267
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷五百三十三
<pb:KR4h0022_WYG_533-1a>¶
欽定四庫全書¶
　文苑英華巻五百三十三　宋　李昉等　編¶
　為政門十五道¶
　　為人興利判二道　　　教吏為缿筩判二道¶
　　不拘文法判二道　　　告糴判一道¶
　　刺史求青牛判一道　　京令問喘牛判三道¶
　　長安令登夫家判一道　縣令増貲判三道¶
　　　為人興利判¶
<pb:KR4h0022_WYG_533-1b>¶
南陽太守好為人興利作均水刻石立於田畔採訪使¶
奏煩擾訴云以防忿爭¶
　　　對¶
樂都既康太守成式念為耒之功而無鹵　開均水之¶
法以防忿争故經界不正人將生心土田陪敦(見左/傳)職¶
競用力規子木偃瀦(左傳子木規偃/瀦注下濕之地)之政思桓公障谷¶
之盟畚鍤星繁溝塍綺錯孫叔敖之覇全楚意在陂塘¶
邵信臣之典南陽名因溉灌興利除害而人不争雖歉¶
<pb:KR4h0022_WYG_533-2a>¶
㱂(音康穀不/升謂之㱂)之荐及因京坻之有望俾知涯分無廢凾¶
活何使司之不明而効奏之非允昔鄧晨開夣理鴻隙¶
而條源何敞效能流鮦陽而刻石揆今度古自合激揚¶
紏繆繩愆妄云煩擾以兹獲戾不亦太(一有/過字)乎¶
　　　同前　　　　　　　　　韓　極¶
自物必制嘉謨克獲飭勸耕桑領符卧理出入阡陌其¶
敢寕居且通溝之攸在亦堰陂而斯尚鄉亭之中曽未¶
刻石水門之下初欲成雲化可比於文翁恩實多於邵¶
<pb:KR4h0022_WYG_533-2b>¶
父使臣以飲水察俗煩擾致詞太守以均水利人約束¶
尤當疆埸有理知薄言之足稱忿争不生何簡書之妄¶
奏比而無爽自可明徵¶
　　　教吏為缿筩判¶
丙為守教吏為缿筩得其書託子弟所言以相告訐採¶
訪使科其不能和睦於人辭云以散其黨¶
　　　對¶
閑邪存誠禦奸以徳彼訓人者為政先之其有風俗未¶
<pb:KR4h0022_WYG_533-3a>¶
齊泉藪為患共成黨與率相比周作法於凉且從權而¶
救弊誰能執熱故逝濯以隨時惟丙化俗臨人除患務¶
本散落奸黨在三輔而尤異紏訴豪族為一切之權宜¶
同夫汙衣致偷問羊知馬類鈎距之能事物無隠情俾¶
枹鼓之稀鳴人皆懼法既且違於從政復何恤於人言¶
效廣漢之缿筩聿聞操簡比國僑之刑鼎終見貽書既¶
度時而立功亦反經而合義如肯綮之投刃乃豪猾之¶
云鋤何八使之縱劾在一畫而斯蔽¶
<pb:KR4h0022_WYG_533-3b>¶
　　　同前　　　　　　　　　　蔣　諫¶
學以入官貞足幹事茍隨時而制法則助化之通方施¶
於在公是亦為政景忠而奉職知無不為置以缿筩方¶
兹水噐觀書記而察過託子弟以為言冀乎擒奸固隳¶
黨與嗟爾人吏胡為告訐未能反身三省而乃相怨一¶
方不悛厥心覆惡其上(一作覆/怨其上)使司急夫求瘼務彼澄¶
清察以不能責其非當斯則小人難養抑亦君子何情¶
顧禮義之不愆爰紏舉之能恤¶
<pb:KR4h0022_WYG_533-4a>¶
　　　不拘文法判¶
甲為守不拘文法科其罪曰無為而已¶
　　　對¶
建官惟賢臨下以簡爰合大中之道可還淳古之風甲¶
委質清時分符列郡崇簡易之道化洽百城削文法之¶
苛人安千里如汲黯之為守卧理淮陽若龔遂之能官¶
行歌渤海無為而理不肅而成固良吏之可嘉何深文¶
而見劾且政有經矣豈必拘之守常人可化焉自當變¶
<pb:KR4h0022_WYG_533-4b>¶
而至道欲科厥罪不見其宜¶
　　　同前¶
垂範作則資政教而為本居上訓下在文法而為先甲¶
非異能職忝專守聖人之轡䇿曽未奉於公家為政之¶
脂粉且聞隳於吏道必也心疑有待道貴無為逺企華¶
胥之朝或使人迷日用乆異大庭之俗何不事與時遷¶
况澆風大行淳化已寢宜奉先王之法用革小人之心¶
奚乃不拘自速伊咎縱引古訓亦寘今科¶
<pb:KR4h0022_WYG_533-5a>¶
　　　告糴判¶
得甲為郡一年不升告糴於鄰州觀察使讓其無備云¶
百姓有積則公賦不足¶
　　　對　　　　　　　　　　　李　淑¶
救災恤鄰古之令典有備無患邦之善謀甲宣彼六條¶
克念勤恤施其五教務彼樂輸而天災流行實害嘉榖¶
井税不給職司其憂告糴於鄰庶擬泛舟之役有年而¶
藴曷資禄禀之用(一作/為)况今寰宇初泰黔黎再寕惟彼¶
<pb:KR4h0022_WYG_533-5b>¶
萊田尚多荒隴畎畝之獲毎憂於家給什一之税咸資¶
於國儲或委積之闕然乃㐫歉而無備觀察援今習古¶
恐謬是非郡守通變隨時何妨損益捨而勿讓咸(一作/愚)¶
謂合宜¶
　　　刺史求青牛判¶
許州人鄭傑家有青牛刺史張勤從傑求市不與及勤¶
身死傑將牛贈勤子鄉人告取牛父為監臨¶
　　　對¶
<pb:KR4h0022_WYG_533-6a>¶
張勤宗承七葉政舉六條經(一作/謡)日無戲方訓白鹿牽¶
星可慕欲好青牛鄭傑滎水通門襄城編户既仰留棠¶
之徳旋聞伐梓之求言惜清廉少從拒抗雖林中鳳集¶
已見秦彭而天上鶴來忽徵王距(一作/丁令)銅符此閟玉樹¶
斯在始叶朱暉慮玷觧刀(一作/鈎)之化終齊季札即追懸¶
劍之誠昔孔氏脱驂猶見疑於弟子今張勤受犢何廢¶
惑於鄉人論情不是監臨撫事適當投贈輙為糾告深¶
懵古今不犯刑書理宜絶筆¶
<pb:KR4h0022_WYG_533-6b>¶
　　　京令問喘牛判¶
京縣宰冬日退朝逄相害者至死初不屑懐委而不問¶
俄見行牛喘停車尋詰乆而方去所司以為不理所職¶
妄干他事¶
　　　對¶
二京分邑墨綬居官三揖通班黃圖作宰自可遥聞善¶
政廣樹嘉猷江陵叩頭止風有驗洛陽强項據地無從¶
何得道乏良䂓人餘惡少翳桑墻下不見童子懐仁垂¶
<pb:KR4h0022_WYG_533-7a>¶
楊路旁唯聞暴客相殺一朝之忿爰揮白刃百年之命¶
遽掩黃泉縣宰既不開口死者固難暝目人雖進路事¶
屬退朝忽此逄牛翻能駐馬群非向楚詎是因風氣似¶
還呉猶疑見月但以時流愛(一作/冬)景寒結層氷自有慘¶
切之容元無温燠之候六畜行觀致喘四時坐見失宜¶
此乃丞相及言何煩邑宰垂詰操刀之術罕明代斵之¶
嗤難免憂喘不憂殺正是越司問牛不問人豈非離局¶
以為妄干他事實亦雅叶本條¶
<pb:KR4h0022_WYG_533-7b>¶
　　　同前　　　　　　　　　　崔　融¶
奕奕九重鏘鏘萬國凝旒闢纊天臨布政之宫曵組垂¶
紳日旰懸書之闕臺郎伏奏簫翟初飛縣宰退朝王鳬¶
稍下度金錢之廣埒過鐡鎖之長橋河南帝城是惟都¶
㑹陜西王邑須禁椎埋何得逄暴客而不收委僵屍而¶
無詰徵洛陽之故事行馬先知採漢相之遺塵停車有¶
問當其所職曽不懼於宣風越其所司翻見憂於喘月¶
妄干他事深謂當然牒送所由任依常典¶
<pb:KR4h0022_WYG_533-8a>¶
　　　同前　　　　　　　　　　康廷芝¶
皇都赤縣帝宅仙居萬國攸歸四方是則縣令幸陶昌¶
化謬宰神京過北陸之寒初屬南宫之朝退珂廻九陌¶
騎歴三條俄逢蠆芥之兇復屬䦨單之變材非玉鉉顧¶
牛喘而多懐任綰銅章覩人亡而不問既昧為邦之術¶
徒興體國之心是曰曠官足成侵職所司紏劾有合通¶
途¶
　　　長安令登夫家判¶
<pb:KR4h0022_WYG_533-8b>¶
長安令初上登夫家衆寡因移用其人觀察使以為煩¶
辭云各逐地宜救其時事¶
　　　對　　　　　　　　　　　盧仁贍(一作/瞻)¶
求才審官以恤人瘼施貢頒賦宜遵國章茍玷爾舊規¶
亦荒我王度瞻彼邑宰實曰能賢物土之宜使廬井之¶
有伍隨時改作在税征而無差方今弓矢未&KR1060;疆場尚¶
(一作/仍)駭眷言州縣尚勞其供億念兹倉庾已竭於餼牽¶
固可當官而行慮善以動均有無於鄉黨足可安人稽¶
<pb:KR4h0022_WYG_533-9a>¶
衆寡於夫家是資贍國議事以制且叶於時宜執法奉¶
公何乖於古典觀察所見理或未然請從百里之謀佇¶
聽千箱之詠¶
　　　増貲就賦判¶
劉乙為邑道百里増貲就賦減年從役¶
　　　對　　　　　　　　　　　邵潤之¶
四井為邑先王所以致理九賦歛財大宰由其懸法劉¶
乙返風遺緒震雷成化不下堂以任人入其境而稱善¶
<pb:KR4h0022_WYG_533-9b>¶
無奪時以立教終悦使以忘勞故増貲以請征方減年¶
而願役鶉衣本弊已聞杼柚之空鶴髪將衰尚勞筋力¶
之事當今升域中之福致天下之肥髙三代之養老遵¶
九式而節用何必増貲減年然後計弊論績道(一作/既)紀¶
成於咸暢理儀(一作宜/又作其)守其恒典¶
　　　同前　　　　　　　　　　蔣　挺¶
皇明撫運萬㝢欽承墨綬為邦四人從化雖輯寧之道¶
自我國章而惠養之䂓亦慿良宰劉乙懐符宓賤比績¶
<pb:KR4h0022_WYG_533-10a>¶
劉平増貲減年誠一時之異政以今方古亦千載而同¶
風撫狀雖欲驚疑論情翻可嘉尚請從薦舉用表賢能¶
　　　同前¶
學古入官議事以制正其徳以率下下不忍欺厚其生¶
以養人人樂其業既而教化之本禮讓為先量力而行¶
省嗇其用懐恩者増貲就賦慕義者減年從役可為銅¶
墨之標長不在金科之擬議必若情由抑遣可與願為¶
欲求異政之聞殊失養人之道此亦深心莫測逖聽攸¶
<pb:KR4h0022_WYG_533-10b>¶
疑百慮未孚兩端須扣¶
　¶
　¶
　¶
　¶
　¶
　¶
　文苑英華巻五百三十三¶
