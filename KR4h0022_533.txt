# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:53.569100
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷五百三十四
<pb:KR4h0022_WYG_533-1a>¶
欽定四庫全書¶
　文苑英華巻五百三十四　宋　李昉等　編¶
　縣令門十六道¶
　　縣令有惠化判一道　　損户繭絲判一道¶
　　夷攻蠻假道判九道　　廪無積粟判一道¶
　　縣令辭疾判一道　　　増年避役判一道¶
　　竊錢市衣與父判一道　集百姓不便判一道¶
　　　縣令有惠化判¶
<pb:KR4h0022_WYG_533-1b>¶
晋陵縣人王茂於訪察使所稱縣令任意有惠化終日¶
清談職務修理毎行笞罰惟以蒲鞭舉請升進使司以¶
為寛踈不依令式欲科縣令不伏¶
　　　對　　　　　　　　　　　康庭芝¶
任意慶偶千齡榮登萬室彈弦作宰動宓賤之芳聲製¶
錦無傷追尹何之美政浹辰行化方類子平終日清談¶
更同夷甫有耻且格寕收檟楚之威以徳代刑但示蒲¶
鞭之罰王茂幸編名數預奉弦歌欣承赤子之恩喜沐¶
<pb:KR4h0022_WYG_533-2a>¶
慈君之惠屬以皇明逺散天使遐巡思甄三異之能式¶
舉一同之善訪(一作/亷)察使官膺珥筆任緫方書飲騘馬¶
於江城集霜烏於海樹埋輪紏忒豈謝張綱攬轡澄清¶
何慙孟博眷言褒貶當適古今儻昧激揚遂乖彰癉徵¶
劉寛之故事仁迹斯存覽任意之清猷嘉聲可挹既稱¶
良吏雅合名聞忽見吹毛便虧直指銅章有術乆垂桃¶
李之隂鐡柱(一作/握)無謀(一作/死)且&KR0397;梧桐之問¶
　　　損户繭絲判¶
<pb:KR4h0022_WYG_533-2b>¶
甲宰邑而損其户數按察使紏按曰不為繭絲¶
　　　對　　　　　　　　　　　林　琨¶
安人立政輯寕是職茍失厥徳其惟不康伊甲宰邑墮¶
爾于位異彼魯恭無聞馴翟詎同言&KR0367;不見割雞視兹¶
荻蒿嗤士言之招納且修保障類尹鐸之權宜事雖害¶
公義不徇已損其户數法所難踰務以繭絲時維救弊¶
假如晋陽始禍朝歌同惡事貴適時辭之或可况今聖¶
(一作/理)惟敦本政在養人且乖既庶必招明罰察使所紏¶
<pb:KR4h0022_WYG_533-3a>¶
寧叶大中¶
　　　夷攻蠻假道判¶
夷攻蠻道由邉邑麥已熟或請人皆出穫宰不許郡長¶
讓之云恐為不耕者所得¶
　　　對　　　　　　　　　　　史蔵用¶
善教者為政有聞適權者在邦必逹能臨事而當斷非¶
不詢而作謀茍或越官是稱專欲屬王風不振覇業衰¶
陵蠻夷假道於上國丁壯就功於下土我承其弊肆毒¶
<pb:KR4h0022_WYG_533-3b>¶
宜縱於貪狼爾無令聞為患亦同於蟊賊思營負户議¶
發懸門雖師將入郛而人未及麥茂宰施令黔黎酌心¶
能操製錦之刀不紊在綱之網禮先敦義政貴有恒盡¶
地必資於勸分滌塲或存於禁末我疆有畔湏務材而¶
訓農他人越思豈瘠魯而肥杞縣大夫之立法於予何¶
誅郡符竹之薄言將子無怨且人有食色師非及耕宜¶
從宣父之存信不讓荀呉之棄皷况縣道駢雜寇衝錯¶
聮若從穫於或(一作/域)人是亂行於田畯則輕賫者先於¶
<pb:KR4h0022_WYG_533-4a>¶
望嵗剽刼者多於服勤革其虛求亦謂盡善¶
　　　同前　　　　　　　　　　魏季龍¶
大為之防自我王度動不失實為爾政方茍消息之乖¶
宜諒子惠之無取相兹邉邑正曰寇衝務時訓農猶温¶
麥而雖盛勵(一作/利)兵秣馬假虞道而方深實慮欺天之¶
凶寧顧如雲之稼或人行險以徼倖將馮河而請收縣¶
宰觀變以諮諏固下闗而不許度其危亂之際想其争¶
奪之源恐服田者不得自專而游手者坐乗其利則不¶
<pb:KR4h0022_WYG_533-4b>¶
收不獲誠虛力穑之功而惟一惟精實杜無知之俗臨¶
下以簡示人不偷得仲康馴翟之風符子賤弹琴之化¶
何剖竹之虛讓掩烹鮮之異能¶
　　　同前　　　　　　　　　　成　貴¶
王者無外寰中有截邉鄙不聳邦國以寧蠢爾蠻夷遽¶
相攻伐異(一作/思)荀息之假道且欲渉虞殊申舟之是行¶
無聞聘晋屬四月維夏三農聿興麥已熟於東臯人未¶
饁於南畝瞻言縣宰重化黎甿弹琴自娛宓子賤之多¶
<pb:KR4h0022_WYG_533-5a>¶
暇戴星以出巫馬期之克勤過齊魯之相持觀邉徼而¶
皆警是割是穫雖羙或人之謀我疆我理湏從宰君之¶
法何者食曰人天茍求食而忘耻農為政本有惰農以¶
自安候其觀舋之生將欲不耕而穫惡未可長患實預¶
防百里正且得中六條恐為虗讓¶
　　　同前　　　　　　　　　　李　昕¶
於從政乎務知逺者茍施小惠是紊大倫惟彼邉邑地¶
雜華裔允兹賢宰政協良能雲雨之施既行蒲宻之風¶
<pb:KR4h0022_WYG_533-5b>¶
斯得屬麥秋已至農事方殷不虞蠻夷聿相寇虐豺狼¶
猖獗(一作/滑没)且迷假道之心原野馮陵得無犯苖之患遂¶
使我疆我理不復如茨如梁將從皆穫之詞是利不耕¶
之願雖或思茍得從効單父之甿而宰絶妄求式光宓¶
子之教末哉郡長昧此令圖雖為責人無難其如有孚¶
窒惕¶
　　　同前　　　　　　　　　　于　邵¶
舉政之要先禁乎惠奸因人之欲必從於義取固防閑¶
<pb:KR4h0022_WYG_533-6a>¶
之是以雖顛沛而無懔(一作/懐)蠢彼邉邑實由徼路屬門¶
繋(闕/)　　　　　　　　於下㡬出戰於行間瞻彼麥¶
田是登乎秋野惟人之恤且發乎縣門多稼其豊誰資¶
於出穫或人為請雖楚得其所之宰也有詞寧齊至而¶
作告(一作/害)庶有耻於吾化將不耕為爾虞此日方殷人¶
期利寇他年有事誰不幸災異鄭師以取温周人既怨¶
同單父之規魯子賤猶生為郡依何徒聞有讓理邑餘¶
裕云胡不知此而厚誣曷旌善績以賛不欺之政因明¶
<pb:KR4h0022_WYG_533-6b>¶
致詰之非¶
　　　同前　　　　　　　　　　宇文賞¶
蟊賊尋戈聳我邉鄙穑人是溷曠兹割穫且蠻方不率¶
夷徳無厭贄幣不通范宣止其預㑹攻取有道(一作/何有)楚¶
子莫與(一作/得)同盟乃類乎齊有魯師晋假虞道俾我原¶
田亂轍麥壠啓行川上芃芃豈遑出穫邑中惴惴時有¶
登陴明宰道不忍欺弦歌斯洽以為不耕而穫負胡取¶
之義有僃而舉寜(一作/徵)牽復之辭百里此勤信㣲我有¶
<pb:KR4h0022_WYG_533-7a>¶
咎六條所讓伊不明謂何¶
　　　同前　　　　　　　　　　楊歸俗¶
&KR0879;豫不虞古之善教防萌是禁今也難易惟彼邉邑頼¶
斯良宰行化使尊其五教務穑不奪其三時屬夏麥已¶
熟秋成未㡬丁壯愍焉望嵗農父期於有年甸人未進¶
於絳君鄭師何傷於周野豈謂東夷有事南蠻是襲&KR0463;¶
火驚候於甘泉虜騎振威於沙塞固當因兹料敵無乃¶
啓戎縱彼所取肆其所穫則愚夫毋渇於僥求空思寇¶
<pb:KR4h0022_WYG_533-7b>¶
盗田畯獨嗟於茍得欲罷耕耘誠百里之良(一作/長)謀豈¶
一同之紊政况慮深知逺而智在窮微雖為郡長之讓¶
難聽士師之罰¶
　　　同前　　　　　　　　　　元子貢¶
法不可易政貴有恒利物雖在於隨時出令必資於長¶
乆逷矣逺邑濵諸蠻夷蔑其蝸角之兵無能猾夏不虞¶
蜂聚之衆將犯麥秋同鄭伯之襲温若齊師之入魯自¶
可申之&KR0879;預固其封疆豈宜因彼犬戎縱其歛積是教¶
<pb:KR4h0022_WYG_533-8a>¶
翫寇何以字人雖無厚於讐前監是與然不耕而穫後¶
嗣何觀邑宰不從得宜頗類於宓子郡長見讓失指有¶
契於季孫宰實有詞理宜無罰¶
　　　同前　　　　　　　　　　權　軼¶
疆場之事先於慎守田農之業在乎克勤必資禮以防¶
之是謂政有經矣國家卧皷荒徼&KR0367;伯靈&KR0279;干戈既戢¶
雖息犯邉之慮蠻夷相攻尚無假道之禮今者大田既¶
稼滯穗未收邉邑常近於寇讐或人且慮其蹂踐請皆¶
<pb:KR4h0022_WYG_533-8b>¶
出穫成此有年欲使功見於多安能義然後取邑人争¶
出必盡室以行我倉既盈或不耕而穫豈伊恤病實長¶
幸災惟彼前修邑宰之化斯得徵諸故事郡長之讓頗¶
乖¶
　　　廪無積粟判¶
得甲為縣宰廪無積粟人言其過曰蓄積於人¶
　　　對　　　　　　　　　　　王　系¶
設法安人守官之能政革弊易俗經邦之茂典必從宜¶
<pb:KR4h0022_WYG_533-9a>¶
而有素豈循常以見稱(一作/非)甲恤隠在懐藴利為任思¶
豊穰以務本患杼軸之將空畝税惟輕地利斯盡庶無¶
捐&KR0484;俾家給而蔵嫌於聚歛何縣廪是積况詩刺重賦¶
傳美寛征魯公不足聞諸有若之對齊國以富實資管¶
仲之言曽謂舉善奚其數過但恐永圖難繼凉徳不堪¶
茍闕斯人容無效此¶
　　　縣令辭疾判¶
鄭冑授山隂令赴任行至浙江遇風濤皷怒弭棹而廻¶
<pb:KR4h0022_WYG_533-9b>¶
乃辭疾觧職人告詐病¶
　　　對　　　　　　　　　　　康庭芝¶
鄭胄家承曵履職綰鳴弦將登㑹玉之山欲界(一作/屆)沉¶
錢之浦方冀騁牛刀於劍冶舞鸞磬於鍾巖不孤王阜¶
之能方繼子㳺之躅洎乎行窮楚塞路入吳江遥山將¶
逺樹不分極岸與長天共合歸濤活活全疑白鷺之飛¶
去舸遥遥直似青鳬之逝覩兹艱險慮有漂沉方懐魚¶
腹之憂豈顧龜腸之斃情來歛轡既有慕於王陽興盡¶
<pb:KR4h0022_WYG_533-10a>¶
廻舟亦何思於載道行背浙流之右坐歸漳水之濵從¶
此挂冠頗諧髙節因兹弭棹不(一作/來)犯彛章輙被告言¶
殊驚物聽任其罷退良謂合宜¶
　　　増年避役判¶
乙為縣令百姓有増年避役者廉使察其無風化州將¶
云移風易俗湏乆於其政令未成而驟改之何暇為理¶
也¶
　　　對　　　　　　　　　　　李　淑¶
<pb:KR4h0022_WYG_533-10b>¶
安人之本為政是先法令克修紀綱不忒乙授兹六命¶
職彼一同實曰子男作人父母綏之以徳化紏之以典¶
刑自可禮義從心回邪革面何乃慢其銜䇿紊彼彛倫¶
使氓之蚩蚩已懐奸慝之計而政罔察察徒云乆逺之¶
方廉使以紏謬為心當䋲漢律州將以餙詞為喻有昧¶
(一作/紊)周官百姓合此從刑縣宰宜從通計¶
　　　竊錢市衣與父判¶
丁竊錢市衣以與父父曰邑長如是使詣縣首丁往長¶
<pb:KR4h0022_WYG_533-11a>¶
問之具以父言長以衣賜其父錢主告長縱盜¶
　　　對¶
盡敬事親居致其樂永錫爾類將為色難丁也無良歛¶
怨為徳殺牲之養猶曰不仁竊人之財誰謂其孝動生¶
悔吝行乏義方惟彼循良是稱邑長飲氷壺以從政播¶
清風而成俗用既戒惡觀過知仁將順(一作/顧)綵衣之歡¶
以原丹筆之罪雖聚蒲惡子難以法寛而&KR0367;草小人或¶
期化理諒從權而適道豈撫俗以隨時錢主薄言誠稱¶
<pb:KR4h0022_WYG_533-11b>¶
縱盜宰君善政可謂勝殘於予何誅將子無怒¶
　　　集百姓不便判¶
得魏州貴鄉學士謝希顔告本縣令鄭國僑毎集百姓¶
以為不便勸以六禮兼用七教修殷摯之法後井(一作/復伍)¶
其田百姓披論國僑法外妄加箠楚處分¶
　　　對　　　　　　　　　　　宋　璟¶
墨綬臨人國僑隨班於邑宰青襟敬業希顔齒跡於鄉¶
校將宣風於禮教道化未敷議為政之得失訟聲斯起¶
<pb:KR4h0022_WYG_533-12a>¶
利害之間非是相半何則修六禮以節性明七教以崇¶
徳盖聞皇王之風何虧令長之教至若廢耕釋耒方行¶
殷摯之法計畝分疆後施子産之令風雨惟序豈資區¶
種之勤虞芮不争焉用井田之制處事則於人不便容¶
或弛張加箠則於法有違固湏科結¶
　¶
　¶
　¶
<pb:KR4h0022_WYG_533-12b>¶
　¶
　¶
　¶
　¶
　¶
　¶
　¶
　文苑英華巻五百三十四¶
