# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:04.932313
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷八百一
<pb:KR4h0022_WYG_800-1a>¶
欽定四庫全書¶
　文苑英華巻八百一　　　宋　李昉等　編¶
　㕔壁記五¶
　州郡中¶
　　夀州刺史壁記一首　鄂州新㕔記一首¶
　　宋州刺史㕔壁記一首¶
　　鄧州刺史㕔壁記一首¶
　　湖州刺史㕔壁記一首¶
<pb:KR4h0022_WYG_800-1b>¶
　　道州刺史㕔壁記一首¶
　　隴州刺史㕔記一首¶
　　州郡中¶
　　　夀州刺史壁記　　　　　　李　華¶
禹貢淮海惟揚州彭蠡三江在焉漢文帝封淮南王長¶
子安為王都夀春即此州也兩漢揚州刺史治於此州¶
墠壇猶在後魏盧潛為揚州亦鎮于兹潛有恵政時人¶
比之羊祜厥後州境或南或北隨人推遷國朝一家天¶
<pb:KR4h0022_WYG_800-2a>¶
下華夷如一壽春或(疑/衍)郡在淮南隸揚州其風俗山川¶
可得而知也某年以兼侍御史揚州司馬獨孤問俗為¶
壽州刺史公有徳政理外如内易不遺物周不害通忠¶
孝簡於王室亷平聞於天下剛克以順柔謹而肅公理¶
州三年遷御史中丞鎮江夏工部郎中楚州(一作/中)張緯¶
之代公為州牧某部郎中韋延安代張典此州僉有政¶
聞故書其事以慰楚人之心¶
　　　鄂州新㕔記　　　　　　　趙　憬¶
<pb:KR4h0022_WYG_800-2b>¶
自昔秦置郡有守漢魏以降因之其秩二千石雖有監¶
刺而宰制威福之重盖古之諸侯鄂在楚為國秦為縣¶
呉為江夏郡綿歴至宋乃維八郡置郢州及齊更郢為¶
鄂隋氏披其郡猶謂之州官則刺史而政無條刺之法¶
矣皇朝㳂襲舊制或為郡或為州剖符責成其實乃太¶
守之職前代建置所理之處其城不垣今之州即舊城¶
於江夏呉仲謀經營之程普始守之當荆呉江漢之衝¶
要為藩鎮固䕶之雄制天寳以前四方無虞第據編戸¶
<pb:KR4h0022_WYG_800-3a>¶
衆寡等㐮州望鄂是以齒於下後國家多事㝢縣沸騰¶
屯兵阻險斯稱巨防朝廷尋州陟(疑作/陟州)列将寄勲賢之¶
重廣徳二年遂聨岳沔事置三州都團練使大厯八年¶
加觀察處置使十四年六月二使廢時置當州防禦使¶
且屬於江西國家姑務省官息人而終慮咽喉襟帯之¶
地思典守者既輕其權矣復欲俾任重尤難其選是月¶
十日乃命秘書少監兼侍御史李公授之公名兼隴西¶
人也到官三年之五月使改為三州防禦使江岳隸焉¶
<pb:KR4h0022_WYG_800-3b>¶
仍領元戎之副董江西諸軍銳師以伐叛于㐮陽既而¶
尅平九月就加散騎常侍防禦洎州如舊公之蒞鄂也¶
今茲四年以清徳誠信為教化以至公深仁為字育則¶
鄽閈里閭僑舊詠歌如嬰兒之得乳母餒夫之逢稔歳¶
理軍施令其士卒歡慶亦如之但加乎肅畏而已繇是¶
所防三千餘里洞庭彭蠡在其間水舟陸車山薮塢野¶
皆我長城之内用是加之王人絡繹天書繼至三軍萬¶
(一作/為)户以為禁而耆老懼去不得而借也初刺史有小¶
<pb:KR4h0022_WYG_800-4a>¶
大之㕔其度甚卑或門屏廹近或廊廡狹隘将吏叅集¶
廻旋偪側綿歴年代未遑革之㕔之左二曰(一作/日)府舍¶
摧壊空曠公乃剗濶其地作為新㕔大厦既立長廊以¶
二則儉而規法結構殊精因士卒忘勞之力出貨財足¶
用之羡經營有成井邑莫知惟昔之公門今為外入(一/作)¶
(人/非)而遂東廣開崇庸北逹於里(一作/重)門棨㦸森列戒徒¶
儼衛每饗士誓衆駢羅廣庭蕭墻之隂旗旐繽紛威容¶
克振君子謂之智憬将赴京師目覩嘉謀輙紀新㕔之¶
<pb:KR4h0022_WYG_800-4b>¶
壁庶允朝選之盛時舊有㕔都團練觀察使記刺史無¶
記曩賢名氏多所闕焉是用求訪遺者得之必書盖李¶
公之志也求哲繼踵兾増輝於此堂時建中三年十有¶
一月也¶
　　　宋州刺史㕔壁記　　　　　顧　况¶
商丘之地辰火之宿孟諸之湄閼伯所遷㣲子所封之¶
國也厥貢絺紵厥篚纎纊有蒙盧二門有睢渙二水炊¶
骨易子隕星退鶂仲尼之伐木子罕之棄車(左傳/作甲)皆此¶
<pb:KR4h0022_WYG_800-5a>¶
地焉梁孝王時四方逰士鄒生敉叟相如之徒朝夕晏¶
處更唱迭和天寒冰凍酒作詩滴是有文雅之臺清冷¶
之池鴈鶩之所棲集園苑方三百餘里制度法於長安¶
漢末始置為睢陽郡皇家大臣房梁公嘗牧此州今相¶
國彭城劉公勛徳有光亦典此郡前破李靈曜後破李¶
希烈為梁開路而東方諸俠井賦鹽泉所以嵗約三千¶
萬緍商在其外明年来朝天子天子嘉之俾平水土乃¶
拜司空俾敷五教乃拜司徒入叅大政出擢威武范陽¶
<pb:KR4h0022_WYG_800-5b>¶
君以智略佐之由御史中丞行軍司馬節度留後而領¶
于是邦幕府得人於斯為盛下車之日無土不殖桑麥¶
翳野舟艫織川城髙以堅士選以飽詩所謂誰謂宋逺¶
誰謂河廣者矣自貞觀以來列名氏者而房梁公為首¶
存乎東壁大厯之後繼聲䠱者宜司徒公為首遂刋於¶
座右也貞元五年四月十九日記¶
　　　鄧州刺史㕔壁記　　　　　符　載¶
國家自祿山犯徳五兵勃起毒流天下於鄧最劇是州¶
<pb:KR4h0022_WYG_800-6a>¶
也地宜政事與他郡不類故得詳備而記之案天官書¶
角亢之下為鄧鄧侯吾離之國也本楚地六國時屬韓¶
秦昭王三十五年取韓地置南陽郡既滅韓徙天下不¶
軌之人而實之至兩漢間多封勲庸大臣外戚主家氣¶
髙野曠地方千里控二都之浩穣道百越之繁㑹藩閫¶
桐栢陂池江漢商於臨汝環我股臂故自前代至於我¶
唐戰争攘奪千載不息多為暴强者攻取之其望雄其¶
俗豪鬭伉健尚畋獵藏亡匿死横猾難制其有臨之者¶
<pb:KR4h0022_WYG_800-6b>¶
踈緻不中輙失聲實天寳十五年春魯炅自商州刺史¶
御史中丞領是州牧是年六月二京陷于禄山其帥阿¶
史那王立李節來冦我焉魯接戰大敗之其明年春逆¶
將武珣(二唐書作/武令珣)復圍我焉魯培墉補卒堅峙自正月¶
至于八月不下他(一作/地)日絶食整旗犯出彼將乗病而¶
困之反手與鬭賊頗横潰因退保我城焉魯屯居順楊¶
山谷中積數月肅宗皇帝升寳位于靈武詔加御史大¶
夫㐮鄧節度復牧我壘完葺如故至徳初(一有/載字)冦讐滅¶
<pb:KR4h0022_WYG_800-7a>¶
定頴國公來瑱以御史大夫代魯公之政先是有驍將¶
李釗(二唐書/作昭)梁崇義者二人素齊名皆負威望㑹來朝¶
京師釗得授權柄崇義不欲出其下攘城縱跡因殺而¶
幷之代宗含垢務理未即顯戮遂署為㐮陽節度是州¶
隸焉崇義以受命(一作/授)之際狀不明白蒙穢䟦扈二十¶
餘(一作/𢾗)年晩節謀叛無臣子道天子命淮西節度李希¶
烈誅之希烈無妄生釁復以怒取使宿賊封有麟主張¶
焉建中四年希烈僭逆于梁諸侯之師荷㦸四㑹有麟¶
<pb:KR4h0022_WYG_800-7b>¶
亦嬰城自守連攻不㧞丙寅嵗皇帝厭亂淮西始定連¶
帥陳仙竒禆將李季汶來討(一作/平)之季汶雅有膽略以¶
機擒敵以誠誓衆遂梟有麟以聞是時天子尤寳鄧為¶
咽喉之地以為兵戎之後黎民破碎苟非賢哲不能生¶
活乃詔尚書金部郎中王公綏而治之其始至也宣天¶
子之恩澤使民沐浴之垂方伯之教令使民承受之然¶
後以大誠受物以至信結物以𤣥機運物以嚴禁肅物¶
構壊竿為廬舍銷遺鏃為鋤耜伐蒿萊為場圃掘腥穢¶
<pb:KR4h0022_WYG_800-8a>¶
為泉井交(一作/合)父子之歡正夫婦之倫依仁化者如水¶
赴壑首年而富中年而教季年而政成其籍版(一作/版籍)自¶
四千户至千萬三千户藏其屯粟自三千斛至數(一作/四)¶
萬斛其餘(一有/虗字)飾傳遞(一作/即)之舍作栖旅之舘儲什器¶
之用盖餘力也先是有奉天禦侮臣十𢾗軰上多其功¶
既侯王之復賜得公田五十萬畆以我郡壤寛且膄將¶
併力焉公以為鄧在邦畿千里之内詭随授與則上以¶
耗天子之地下以貽齊民之困堅秉古制不輸尺土此¶
<pb:KR4h0022_WYG_800-8b>¶
又政之殊尤者也於戲民之生也如鳥獸然饑食渴飲¶
難馴易駭名公端士承時之平因俗之阜或以智力理¶
之可也若移之於瘡痏毒痛(一作/痡)之後非徳信積中和¶
粹發外以誠被物如父愛子則何以臻於此夫人君臨¶
上百辟在下其欲正生人之性命敷大中之教化扶淫¶
僭之風俗行明白之刑罰(一作/賞)非有功者則不得操其¶
柄焉故刺史於他官為重漢制秩中三千石冠進賢銀¶
印青綬隼旟龍節盖所以大其威而昭其徳也今天下¶
<pb:KR4h0022_WYG_800-9a>¶
郡國僅四百餘所上憂黔首垂意於理有淳政被民者¶
増秩賜金如漢宣帝時濟濟多士作民父母遐邇一徳¶
同思於理則雍熈仁夀之化豈其逺乎載寓逰樂土聞¶
公撫凋瘵之民也善故書宇下以貽為政或足文行佞¶
亦無取焉自貞元夏五月郡公名氏品秩遷授雄劇年¶
代寖逺亦列叙其次使將來者覽之端如貫珠也五年¶
八月十五日記¶
　　　湖州刺史㕔壁記　　　　　顧　况¶
<pb:KR4h0022_WYG_800-9b>¶
江表大郡呉興為一夏屬揚州秦屬㑹稽漢屬呉郡呉¶
為呉興郡其野星紀其藪具區其貢橘柚纎縞茶紵英¶
靈所誕山澤所通舟車所㑹物土所産雄於楚越雖臨¶
淄之富不若也其冠簮之盛漢晉以來敵天下三分之¶
一其刺史沿革不同或稱太守或稱内史或稱都督也¶
(一無/也字)他州或否如魯史晉乗侯牧一也其鴻名大徳在¶
晉則顧府君秘秘子衆陸玩陸納謝安謝萬王羲之坦¶
之獻之在宋則謝莊張永禇彦回在齊則王僧䖍在梁¶
<pb:KR4h0022_WYG_800-10a>¶
則桞惲張謖在陳則呉明徹在隋則李徳林國朝則周¶
擇從令聞也顔魯公忠烈也袁給事髙讜正也劉員外¶
全白文翰也洎于頔大夫作塘貯水溉田三千頃今使¶
君辭唐景皇帝七代(一有/之字)孫先公尚書先公大夫奕葉¶
之勛(一作/勲)有功於民公實嗣之孔悝銘鼎天下大器天¶
王褒㧞于公陟㐮陽節度李公陟當道觀察統諸道鹽¶
鐵轉運二牧既陟唯公盤桓鴻鵠不飛飛即摩漢其逋¶
者復其危者安其憂者泰所謂善緝於是拓郛耰萊就¶
<pb:KR4h0022_WYG_800-10b>¶
便除害政之餘力作銷(一作/消)暑樓於南端復亭署於白¶
蘋洲聿興廢土光明敞豁湧出漢谷其舊記吏部李侍¶
郎紵撰其圖經竟陵陸鴻漸撰使君命况揔兩家之說¶
俶落晉宋訖於我唐凡一百九十七人及歴代良二千¶
石儀形略也鋪張屋壁設作存勸竦神告人(一作/民)春秋¶
不朽之義也貞元五年十二月哉生魄華陽山人顧况¶
書　　一作皆唐文粹¶
　　　道州刺史㕔後記　　　　　吕　温¶
<pb:KR4h0022_WYG_800-11a>¶
壁記非古也若冠綬命秩之差則有格令在山川風物¶
之辨則有圗諜在所以為之記者豈不欲述理道列賢¶
不肖以訓於後庶中人以上得化其心焉代之作者率¶
異於是或誇學名數或務工(文粹/作攻)為文居其官而自記¶
者則媚已不居其官而代人記者則媚人春秋之㫖盖¶
委地矣賢二千石河南元結字次山自作道州刺史㕔¶
事(文粹/無事)記既(集無/既字)彰善而不黨亦指惡而不誣直舉胸¶
臆用為鍳戒昭昭吏師長在屋壁後之貪虐放肆以生¶
<pb:KR4h0022_WYG_800-11b>¶
人為戲者獨不媿於心乎予自㓜時讀古循吏傳慕其¶
為人以為士大夫立名於代無以高此前年冬由尚書¶
刑部郎中出為此州雖苦(文粹/作履)劇自課而未能逮其意¶
也徃刺史有許子良者輙移元次山記於北牖上(文粹/作下)¶
而以其文代之後亦有時號君子之清者莅此熟視焉¶
而莫之改豈是非之際如是其難乎予也魯安知乎(集/作)¶
(其/)他則命圬而書之俾復其舊且為後記以廣次山之¶
志云¶
<pb:KR4h0022_WYG_800-12a>¶
　　　隴州刺史㕔記　　　　　　沈亞之¶
昔制戎於安西瀚海之時而隴汧去塞萬三千里其處¶
内居安如此朝之命守猶以為重地必㧞其良能當時¶
之務其難者不過理寵門大家之内(集作/田)園陂池而已¶
觀升平之塞其須賢如此今自上邽清水以西六鎮五¶
十郡既失地地為其田城為其固人為其奴婢顧隴涇¶
鹽靈皆列為極塞而隴益為國路凡戎使徃來者必出¶
此視其守由主人也其言語威儀豈容易而處近世(集/有)¶
<pb:KR4h0022_WYG_800-12b>¶
(者/字)朝之命守殆未能注意耳今清河崔公承寵世仕安¶
西軍司馬公生長於戎然而神性傑異行賢知之路頗¶
通詩書又能慱九州山川之理而國中之士知而仰者¶
無㡬人近嵗西戎累犯塞前年今上即位欲以姻交北¶
敵以輔中國公上書两言蕃之事天子覽書以為必能¶
伺戎夷情故命使之今年拜守隴州拜之日朝之卿士¶
咸謂隴之得賢為賀居郡而戎來者必憚愛而去嗚呼¶
何嚮之命守未能注意而今之悟得其人賢何嚮之知¶
<pb:KR4h0022_WYG_800-13a>¶
者無㡬而今之稱者盈朝豈一郡之事有時而理邪一¶
郡之人有時而幸邪智者之道有時而用邪長慶初余¶
西視戎至於隴下聞郡人之所羙故歴署而刻記焉¶
　¶
　¶
　¶
　¶
　¶
<pb:KR4h0022_WYG_800-13b>¶
　¶
　¶
　¶
　¶
　¶
　¶
　¶
　文苑英華巻八百一¶
