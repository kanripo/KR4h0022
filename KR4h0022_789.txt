# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:04.450511
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷七百九十
<pb:KR4h0022_WYG_789-1a>¶
欽定四庫全書¶
　文苑英華卷七百九十　　宋　李昉等　編¶
　雜銘¶
　　思舊銘一首¶
　　唐故凉州長史元君石柱銘一首¶
　　座右銘一首　　　　　幾銘一首¶
　　廬山故女道士梁洞微石碣銘一首¶
　　廬山𤣥徳先生碣銘一首¶
<pb:KR4h0022_WYG_789-1b>¶
　　續座右銘一首　　　　佛衣銘一首¶
　　文塜銘一首　　　　　隋鼎銘一首¶
　　書銘一首　　　　　　陋巷銘一首¶
　　卜肆銘一首¶
　　　思舊銘　　　　　　　　　庾　信¶
嵗在攝提星居監徳(一作/鶉首)梁故觀寧侯蕭永卒嗚呼哀¶
哉人之滅(一作/戚)也既非金石所移士之悲也寧有春秋¶
之異髙臺已傾稷下有聞琴之泣壯士一去燕南有擊¶
<pb:KR4h0022_WYG_789-2a>¶
筑之悲項羽之晨起帳中李陵之徘徊岐路韓王孫之¶
質趙楚公子之留秦無假窮秋于時悲矣况復魚飛武¶
庫預有棄甲之徴鳥伏翟泉先見横流之肇(一作/兆)星紀¶
吳亡庚辰楚滅紀侯大去鄅子無歸原隰載馳輠(一作/轘)¶
轅長别(一作/徃)甲裳失矣餘皇棄焉河傾(一作/流)酸棗杞梓¶
與樗櫟俱流海淺蓬萊魚鼈與(一作/共)蛟龍共(一作/並)盡焚¶
(一作/燃)香複道詎假遊魂載酒屬車寧消愁氣芝蘭蕭艾¶
之秋形殊而共(一作/並)瘁羽毛鱗介之怨聲異而俱哀所¶
<pb:KR4h0022_WYG_789-2b>¶
謂天乎乃曰蒼蒼之氣所謂地乎其實摶摶(一作/慱慱)之土¶
怨之徒也何能感焉彫殘殺翮無所假於風飈零落春¶
枯不足頌於霜露幕府昔開賢俊翹首為覊終嵗門人¶
謝焉至於(一作/反乎)東首告辭西陵長徃山陽車馬望别郊¶
門頴川賔客遥悲總(一作/私)路嵇叔夜之山庭(一作/廬)尚多¶
楊桞王子猷之舊徑唯餘竹林王孫𦵏地方為長樂之¶
宮烈士埋魂即是將軍之墓昔嘗歡宴風月留連追憶¶
平生宛然心目及乎垂翅秦川關河覉旅降于悲谷之¶
<pb:KR4h0022_WYG_789-3a>¶
景實有憂生之情羙酒酌焉猶思建鄴之水鳴琴在操¶
終思華亭之鶴重為此别嗚呼甚哉麟亡星落月死珠¶
傷瓶罄罍恥芝焚蕙歎所望鐘沉徳水聲(一作/望)出風雲¶
劒沒豐城氣存(一作/連)牛斗澘然思舊乃作銘云¶
風雲上慘舟壑潛移駸駸霜露君子先危紀侯大去懷¶
王不返玉樹長埋風流遂逺荀伯舊(一作/鄉故)縣慶封餘邑¶
萬里歸(一作/傷)魂脩門詎入墳横(一作/城連)武庫山枕盧龍思¶
歸道逺返葬無從徒留送鴈空靡長松平陵之東無復¶
<pb:KR4h0022_WYG_789-3b>¶
梧桐松聲蕭瑟長起秋風疇昔隆貴提携(一作/慘舒)語黙託¶
情稽阮(一作/琴)風雲相得有酒如澠終温且克朝陽落鳳¶
大野傷麟佳城欝欝流寓于秦山陽相送唯餘故人孀¶
機&KR0276;緯獨鳯(一作/鶴)孤鸞閨深夜静風髙月寒(一作風/月俱寒)生¶
平已矣懷舊(一作/故)何期匣中絃絶(一作/斷)隣人笛悲昔為¶
幕府今成繐帷　　一作皆藝文類聚¶
　　　唐故凉州長史元君石柱銘　張　説¶
公諱仁惠字某河南洛陽人也昔帝軒命子爰宅幽都¶
<pb:KR4h0022_WYG_789-4a>¶
天神降祚遂荒北岳其後日月運行風雲經始壇塲鄴¶
洛㨿天地之圖帶礪山河建侯王(集作/王侯)之國公即魏昭¶
成皇帝之十世孫中書令濮陽王順之曾孫也大父雄¶
魏濮陽王後改封武陵王昆吾伯嗣越在濮陽之墟琅¶
琊王子别封武陵之郡孝(集作/宇是)文朝降為武陵公太府¶
卿秦州總管微子去國不替舊章薛侯來朝於焉降等¶
父胄隋毫(集作/濠)豫二州刺史右衛大將軍襲封武陵公¶
翼亮隋室𢎞濟王業有佐命之元勲承異朝之世禄文¶
<pb:KR4h0022_WYG_789-4b>¶
武籍甚詒燕深長公受金行之正性承冠代之隆烈幼¶
見岐嶷夙聞噐局(集作/聲噐)靈臺雲秀繩墨之宰無施雅韻¶
天成金石之師何力屬隋綱弛紊神棄不歆卿族衣冠¶
日失其序獨寐寤宿永懷槃澗之人藏噐待時未射髙¶
墉之隼唐祖龍飛天宇鶴板巖林授公右千牛録事黌¶
閈之恩舊也髙皇邑子既與盧綰同衣世祖學徒則有¶
嚴陵共宿乆之以公事免為嶲州法曹又歴循州河源¶
滑州靈昌二縣令克已為政蠻貊化忠信之言直道與¶
<pb:KR4h0022_WYG_789-5a>¶
人仕已無喜愠之色永徽在歴石眞構難羣渠(集作/兇)既¶
剪江界蕭條帝念疲甿疇兹俾乂乃授公睦州雉山縣¶
令乘驛而徃下車作則江連(集作/逋是)海盜革面未(集作/來是)威¶
然後簡(集作/間非)綱鳩人峻策覊吏閑田盡闢鰥寡(一作/孤)委¶
犬彘之餘絶澗無遊豪猾屏蠶漁之氣我有禮樂逹於¶
山川鬼神物應休貞孚於鳥獸草木朝廷異之拜朝散¶
大夫行隆州閬中令未至改授雍州渭南令觀人設教¶
異邑同風遷隆州司馬尋加朝請大夫守凉州都督府¶
<pb:KR4h0022_WYG_789-5b>¶
長史分乘兩蕃人康頌作化澄巴濮無侵橘柚之園教¶
溢河湟不飲蒲萄之酒離歌就具嵗夢臨辰命躓脩途¶
榮慙厚徳總章二年終於官舍春秋七十有三夫人安¶
定梁氏文伯之妻君子以為知禮孟軻之母良史述其¶
能賢齊徳茂於昭途合祔期於幽隧有子懷貞斧藻詩¶
禮佩踐義方承家有馥芝蘭如也歴官右司員外郎太¶
子舍人而罹事徙居復歸舊土履霜露于三紀無改素¶
冠之行違桑梓於十載還守青門之田勤孝在乎追逺¶
<pb:KR4h0022_WYG_789-6a>¶
豐感思乎備物武陵公之塋域今順陵栢城之内也山¶
園有禁奉瞻靡及粤以聖歴二年嵗次月朔别卜宅於¶
咸陽縣肺净(集作/浮)原合葬焉公孝友純深風標峻起門¶
無雜客家有嚴君而佐郡為邦𢎞風邁徳執法不撓去¶
邪勿疑仲由之政事叔向之遺直豈稱論之典有闕範¶
則之容將墜仰推(集作/惟)代姻㳟承哀託郭有道之故事¶
無媿蔡邕趙文子之將遊永懷隨㑹寓詞楹石式題賢¶
壟其銘曰¶
<pb:KR4h0022_WYG_789-6b>¶
大哉乾元我族資始有國伊魏曰天之子皇犧姓風帝¶
姬氏水剏業垂統欝乎舊史崇徳象賢允也重軌貞&KR0636;¶
玉性潤結璇源武公之子平王之孫川流長直光氣能¶
渾孝深栢顙義重荆潘白珪比節黄金敵言行實剛簡¶
遊無謟瀆學妙神教書能鬼哭避彼屯運盤桓空谷四¶
海有王一旦明目佩此芳草遷于喬木亦既從政淑問¶
克宣秉心如水臨事如絃歴宰四邑髙芬屬天元僚兩¶
郡汪化流泉江河秦蜀嘉聲在焉三光西沒百川東度¶
<pb:KR4h0022_WYG_789-7a>¶
天道運廻人隨代故倐忽三紀悲凉千露帝葬橋山傍¶
壖祖墓天斷舊城(集作/域)地開新路路即咸陽阡惟京兆¶
地氣雲矗長岡龍抱竁掩銅人塋留石鳥塵歇徑滅山¶
飛海少篆刻揚名亭亭華表¶
　　　座右銘　　　　　　　　　陳子昻¶
事父盡孝敬事君端忠貞兄弟敦和睦朋友篤信誠從¶
官重公慎立身貴亷明待士慕謙讓蒞民尚寛平理訟¶
惟正直察獄必審情謗議不足怨寵辱詎須驚處滿常¶
<pb:KR4h0022_WYG_789-7b>¶
憚溢居髙本慮傾詩禮固可學鄭衛不足聽幸能脩實¶
操何俟釣虚聲白珪玷可滅黄金諾不輕秦穆飲盜馬¶
楚客報絶纓言行既無擇存沒自揚名¶
　　　幾銘　　　　　　　　　　權徳輿¶
太和熙熙酌而用之旁魄變化皆生乎幾上合乾道萬¶
物隂隲下為人紀百工咸秩游泳虚無合(集作/含)體渾區¶
乃卷乃舒與羣有居冲用為工方寸為鑪周行不殆造¶
物可(集本文/粹作何)侔一人(文粹/作以)制動寡以理衆或行其道或¶
<pb:KR4h0022_WYG_789-8a>¶
藏其用盤桓利貞得時大行燮贊裁成粲然文明舒亘¶
八極藏之無形山川出雲元氣㝠㝠故曰知幾其神孔¶
父周文去聖逺矣時無其人見幾而作造形斯悟則(文/粹)¶
(無則/字)蘧生可卷顔子殆庶物至知之(文粹作物/知至至)節宣好¶
惡無愆五事無汨百度静之如淵運之如環得䘮糾纒¶
(集作/互)相望其間不見其朕莫知其然審而用之吾道常¶
全¶
　　　廬山故女道士梁洞㣲石碣銘　符　載¶
<pb:KR4h0022_WYG_789-8b>¶
有形必盡至精不死黙黙順道歸根復始靈龜或昏解¶
得造彼仙師獨覺閉跡山水巖巖廬峯上承太空紫雲¶
深處石堂在中靈以静生境因圓(一作/澹)融神氣無路與¶
天渾同道昭成毁時則代謝人皆惡遷我不拒化鶴飛¶
塵外壇寄松下唯餘天風蕭瑟晝夜¶
　　　廬山𤣥徳先生碣銘¶
五帝已逺道則寖微眞氣蕭索淳風不歸愛惡糾訐遂¶
成妍媸鑽鑿正性潰為瘡痍邈哉先生體尚無為爰自¶
<pb:KR4h0022_WYG_789-9a>¶
東岳汎然來兹宴坐空山照本㝠思萬累去矣視身如¶
遺時時輔和醇酒一巵谿聲松籟盡為塤箎天有晦明¶
形亦遷移頹然委順與化相推𤣥徳素風敦薄扶衰瞻¶
望廬岳煙霞凄其勒堅(一作/銘)巖頂與山並垂¶
　　　續座右銘(并序/)　　　　　　白居易¶
崔子玉作座右銘予竊慕之雖未能盡行常書于屋壁¶
然其間似有未盡者因續為座右銘云¶
勿慕貴與富勿憂賤與貧自問道如何(集本文粹作/何如下同)貴¶
<pb:KR4h0022_WYG_789-9b>¶
賤安足云聞毁勿戚戚聞譽勿忻忻自顧行如何毁譽¶
安足論無以意傲物以逺辱於人勿以色求亊以自重¶
其身遊與邪分岐居與正為鄰於中有取捨此外無踈¶
親脩外以及内静養和與眞養内不遺外動率義與仁¶
千里始足下髙山起微塵吾道亦如此行之貴日新不¶
敢規他人聊自書諸紳終身且自朂身沒貽後昆後昆¶
苟反是非我之子孫¶
　　　佛衣銘(并序/)　　　　　　　劉禹錫¶
<pb:KR4h0022_WYG_789-10a>¶
吾既為僧珠(文粹/作琳)撰曹溪第二碑且思所以辯(文粹/作辨)六¶
祖置衣不傳之㫖作佛衣銘曰¶
佛言不行佛衣乃争忽近貴逺古今常情尼父之生土¶
無一里夢奠之後履存千祀惟昔有梁如象之狂達摩¶
(文粹/作磨)救世來為醫王以言不痊因物乃遷如執符節行¶
乎復關民不知官望車而畏俗不知佛得衣為貴壞色¶
之衣道不在兹由之信道所以為寳六祖未彰其出也¶
微既還狼荒憬俗蚩蚩不有信噐衆生曷歸是開便門¶
<pb:KR4h0022_WYG_789-10b>¶
非止傳衣初必有終傳豈無已物必歸盡衣胡乆恃先¶
終知終用乃不窮我道無朽衣於何有其用已陳孰非¶
芻狗¶
　　　梓州兠率寺文塜銘(并序/)　　劉　蛻¶
文塜者長沙劉蛻復愚為文不忍棄其草聚而封之也¶
蛻愚而不銳於用百工之技天不工蛻也而獨文蛻焉¶
故飲食不忘於文晦明不忘於文悲戚怨憤疾病嬉遊¶
羣居行役未嘗不以文為懷也適當無亊而天下將以¶
<pb:KR4h0022_WYG_789-11a>¶
文為號文明代生植(文粹/作殖)明晦皆効文用(集作/明)故日月¶
星辰文乎旂常昆蟲鳥獸文乎彞噐徐方之土文於侯¶
社夏翟之羽文於旗(二本/作旌)旄登龍於章升玉於藻百工¶
婦人雕礱染練(文粹/作塗)以供宗廟祭祀之用(二本/作文)豈獨蛻¶
也生(集作/固)知効用不及時文哉然而意嘗(文粹/作常)獲助於¶
天而不獲助於人故其窮雖窮無憾也當勤意之時不¶
敢嚏不敢咳不敢唾不敢跂(集作/跛)倚嗜欲躁競忘之於¶
心其祗祗畏畏如臨上帝故有粲如星光如貝氣如蛟¶
<pb:KR4h0022_WYG_789-11b>¶
宮之水又有黯(集作/暗)如屯雲如乆隂如枯腐熬燥之色¶
則有如春陽如華川逶逶迤迤則有如運海如震怒動¶
蕩恠異夫十為文不得(文粹/作滿)十如意少如意則豈非天¶
助乎常欲使天下聞之而必行勸(文粹/作覩)之而必蹈散之¶
茫洋以為道演之浸潤(二本/作遥)以及物然後為農文之使¶
風雨以時兵文之使戎虜以順文於野文於市使得(二/本)¶
(無此/字)其所幽隱之士以出口者使之言材者使之用然¶
而自振者無力終知者甚稀豈非不獲於人助乎嗚呼¶
<pb:KR4h0022_WYG_789-12a>¶
十五年矣實得一(文粹/作二)千一百八十紙有塗者乙者有¶
注揩者有覆背者有硃墨圍者於是以周易筮之遇復¶
䷗(坤上/震下)之同人䷌(乾上/離下)筮者曰鳴于地中殷殷隆隆七¶
日不(文粹/作而)復復來其(文粹/作而)天下昭融乎它日更召龜而¶
令(文粹/作合)之將聽襲吉卜於火如秦兆惟曰不吉卜於水¶
不成乎河洛兆則亦惟曰不吉卜於木而悶悶(集作/閟之)土¶
叶吉累累(文粹作/纍纍)為塜則汲之兆乎峭峭為壁則魯之¶
兆乎且其占曰土之文為阿山(二本作/山河)為華英將不崩¶
<pb:KR4h0022_WYG_789-12b>¶
不竭為滋味而傳乎結為丘陵為其設險乎融為川瀆¶
率其朝宗乎華為百穀以潔祭禮之粢盛乎不然使其¶
速腐為墟(集作/丘)壤(集有/乎字)生芻槀以食牛羊乎化塗泥為¶
甄陶以作器乎將塊為五色而分封茅社(文粹作茅/社分封)乎¶
流為樂為土皷為凷(古塊/字)桴以泄其和聲乎夷為都邑¶
以興宮廟坎為洿池以澤生植(一作/殖)乎祀為壇竈乎窽¶
為井墓乎吾皆不得而知也嘗(文粹/作當)既不得為吾用唯¶
速化為百工之用愼毋朽為芝菌以恠人自媚愼毋堅¶
<pb:KR4h0022_WYG_789-13a>¶
為金鐵以作貨起争愼毋潏為醴泉以味乎謟口愼毋¶
禱為城社以狐䑕慿妖愼毋聳為良材以雕斵傷性愼¶
毋萌為蘭茝以佩服見䙝(文粹作/爇非)嗚呼介而為石使之¶
服(文粹/作能)言舒而為螾使之飲泉既而他年遊魂之未返¶
者亦命巫以巾(七字文粹作亦/命巫師而吊)三招之號曰在几閣而¶
來歸兮奄為塵垢在耳目而來歸兮視不(一作/奄視)汝醜在¶
口吻而來歸兮譽不汝乆噫筆絶之年而麟見祟文其¶
無祟乎唅非珠玉歛無裙襦後世詩禮之儒無驚吾之¶
<pb:KR4h0022_WYG_789-13b>¶
幽墟其塚也在莾蒼之野大塊之丘時大唐大中之丁¶
夘而戊辰之季秋銘云(一本/作曰)¶
文乎文乎有鬼神乎風水惟貞將利其子孫乎¶
　　　隋鼎銘　　　　　　　　　皮日休¶
隋氏有鼎其噐非古以詐為金以賊為鑄以虐火煎四¶
海以毒氣蒸九土天假唐力扛之仁地以澤撲虐火以¶
徳銷毒氣既折其足又齧其耳噫嘻(集作/戯)聖王無畜兹¶
噐¶
<pb:KR4h0022_WYG_789-14a>¶
　　　書銘　　　　　　　　　　陸龜䝉¶
太古之時何嘗有欺逮于結繩民始相疑畫卦造書聖¶
人之為國載文字厥初弗知惟簡惟牘斷(蜀本/作折)竹析木¶
累必充庭負必折軸韋絙(集作/編)一絶錯亂名目寖務輕¶
省𢷬枲剥穀膠綴畨畨恣其所便蟲篆更𨽻形模易宣¶
上下古今卷舒蟬聮薰曝蠧欝疵(集作/觕)乎不堅又取珉¶
石琢磨雕鐫由簡牘下其存四遷壐印章號殷勤識(音/志)¶
焉其巧益甚其訛(集作/說)益繁盟契質要朝成夕反(音/翻)誥¶
<pb:KR4h0022_WYG_789-14b>¶
誓制令尾達(集作/違)首言牋檄奏報離方就圓錄注傳記¶
(集作傳/錄注記)醜讎羙憐銘誄牌表虚功望賢歌咏賦頌多思¶
謟權在簡牘者埋沒爛壞無遺一編詞(集作/副)以枲縠其¶
留最延錯謬(集作/謬戾)顚倒龍䝉弗刪在珉石者固寵納賂¶
惟辭是妍鑱鑿既畢名聲冺然堯舜之道以人為傳有¶
死必繼流乎億年宜斥詐偽焚燒棄捐復以太古結繩¶
之前¶
　　　陋巷銘¶
<pb:KR4h0022_WYG_789-15a>¶
魯國千乘豈無康逵傳載陋巷以顔居之鄙委側僻樞¶
(松江夲/作翳)桑覆茨簞瓢屢空其樂怡怡聖人之言終日不¶
違易讚獨入云顔庶幾門直大道堂如飛翬粱肉在御¶
狼貪豕肥陋巷相去不其逺而我實狂狷蓬蒿所宜勒¶
于柴荆賢哉是思¶
　　　卜肆銘¶
蜀嚴之託蓍龜也以忠孝仁義後來之託蓍龜也以媮¶
侫險詖羙之使怡愉怛之使駭畏小人惟惡是嗜(松江/本作)¶
<pb:KR4h0022_WYG_789-15b>¶
(視/)惟禍是避惟福是覬惟瞽言(二字集/作聲)是媚曾不究得¶
失之所自故幽贊之蓍前列之龜乃化為庸妄(集作/妄庸)之¶
噐嗚呼成都吾不知古為市之地况(集作/矧)君平之卜肆¶
耶强為之銘以刻其意¶
　¶
　¶
　¶
　文苑英華卷七百九十¶
