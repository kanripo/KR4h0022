# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:54.779906
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷五百六十六
<pb:KR4h0022_WYG_565-1a>¶
欽定四庫全書¶
　文苑英華卷五百六十六　宋　李昉等　編¶
　賀捷一(自此賀捷表凡三巻英華所編既不以/類從又失其年代今各以先後而正之)¶
　　賀平鄴都表一首¶
　　爲納言姚璹等賀破契丹表一首¶
　　爲建安王賀破賊表一首¶
　　爲韋右相賀平賊表一首¶
　　賀賊自相誅滅表一首¶
<pb:KR4h0022_WYG_565-1b>¶
　　賀章仇兼&KR0806;克捷表一首¶
　　爲宰相賀檀州界破奚賊表一首¶
　　爲宰相賀破吐蕃并慶雲見表一首¶
　　爲宰相賀九姓斬送突厥首表一首¶
　　爲宰相賀匈奴來降表一首¶
　　爲宰相賀隴右破吐蕃表一首¶
　　李採訪賀収西京表一首¶
　　爲江淮都統使賀田神功平劉展表一首¶
<pb:KR4h0022_WYG_565-2a>¶
　　爲江淮都統使奏破劉展兵捷書表一首¶
　　爲江東節度使奏破餘姚草賊龔厲捷書表一首¶
　　賀袁傪破賊表一首¶
　　　賀平鄴都表　　　　　　　庾　信¶
臣某言臣聞太山梁甫以来即有七十二代龍圗龜書¶
之後又已三千餘年雖復制法樹司禮殊樂異至於文¶
(類集/作天)籬武落剡木弦弧席卷天下之心包含八荒之志¶
其揆一矣(類聚/作焉)伏惟皇帝陛下握天樞秉地軸駕馭風¶
<pb:KR4h0022_WYG_565-2b>¶
雲驅馳龍虎沉雄内㫁不勞謀於力牧天䇿勇決無待¶
問於容成是以威風所振烈火之遇鴻毛旗皷所臨衝¶
風之巻秋葉竊聞伊洛戎夷幽并僣偽抱圗載籍已歸¶
丞相之府䘖玉繫綬並詣中軍之營百年逋誅遂窮巢¶
窟三代敵怨俄然掃蕩昔周王鮪水之師尚勞再駕軒¶
轅上谷之戰猶須九伐未有一朝指麾獨決神慮平定¶
㝢内光宅天下二十八宿止餘吳越一星千二百國裁¶
漏麟洲小水若夫咸康之年四方始定建武之代諸侯¶
<pb:KR4h0022_WYG_565-3a>¶
並朝不得同年而語矣雖復八風並唱未足頌其英聲¶
六樂俱陳無能歌其神武坐鈞臺而誓衆姒啟繼夏禹¶
之功入商郊而問罪姬發成周文之志無改之道大孝¶
也歟當今鹿䑓已散傾宫已遣兵藏武庫馬入華山立¶
明堂之制奏大武之樂盛矣哉上天降休未之有也政¶
須東南一尉立於比景之南西北一候置於交河之北¶
然後命東后詔蒼冥衢壇琬碑銀䋲&KR0806;檢告厥成功差¶
無慙徳臣忝竊榮幸蒞政東藩不獲躬到闕庭預觀大¶
<pb:KR4h0022_WYG_565-3b>¶
慶不勝鳬藻踊躍之至謹遣主簿陪臣曹敏奉表以聞¶
　　　爲納言姚璹等賀破契丹表　李　嶠(證聖/二年)¶
臣某等言伏見遼東都督高仇須(英華作/頃非)承露布逆賊¶
孫萬斬(按唐書證聖元年改制契丹首領李盡/忠為盡賊孫萬榮萬斬英華作榮非)等驅率¶
㐫黨燒逼州城城中出兵與其賊拒戰則有飛亷作氣¶
囘禄揚熛起沙礫而薄天助兹鼍皷吹煙火而漲日燎¶
彼鴻毛靈應潜施勇士皆奮遂使妖徒震懾亂轍而搴¶
旗善戰横行摧枯而拉朽僵屍蔽於草芥俘馘聚於轅¶
<pb:KR4h0022_WYG_565-4a>¶
門善馬咸牧名王且縶無假燒鷄之策而觀其自焚不¶
勞燧象之師而撲(一作/颺)其餘燼又㐫渠不逞將竊號而¶
假名逆黨未悛(一作/誅)止挻妖而怙亂或神摧其股或天¶
厲其身似安國之登車同伯牛之自牖故知高明輔順¶
正直司&KR0317;惟辟好仁與乾坤而合徳惟狂樂禍在神鬼¶
而同誅方㸔剪滅之期行覿凱旋之奏臣等叨延奬渥¶
謬奉軒墀抃躍之情實萬恒品無任慶快之至謹奉表¶
稱賀以聞謹言¶
<pb:KR4h0022_WYG_565-4b>¶
　　　爲建安王賀破賊表　　　　陳子昂¶
臣某言今月日得遼東都督高仇須等日月破逆賊契¶
丹孫萬斬等一十一陣露布并捉得生口一百人送至¶
軍前事三軍慶快不勝踴躍臣聞天之所棄雖暴必亡¶
人之共讎在逺彌戮况㐫羯遺醜未及犬羊固作孽以¶
招誅自辜㤙而取滅伏惟陛下威加四海子育百靈(集/作)¶
(蠻/是)鬼神尚不敢欺(集作/違)㐫狡豈能逃罪逆賊萬斬等天¶
奪其魄生自爲殃仇須等謹奉廟謀逺慿國討短兵纔¶
<pb:KR4h0022_WYG_565-5a>¶
接群逆銷亡又云反風廽煙燻晴掩日此乃天威潜運¶
神道宻周豈止人謀仰由靈助今盡滅殃病婆固折股¶
(一作婆/目折股)饑災兼至凋弊日滋未加天兵已(集作/應)自糜爛¶
臣訓勵士馬今日(集作/月)尅行大軍一臨㐫冦必殄獻俘¶
在即拜闕有期預喜承恩不勝慶賀無任抃快之極¶
　　　爲韋右相賀平賊表　　　　崔　融¶
臣某言伏奉某月日&KR0589;敕逆賊等並己傳首都市幕庭¶
拜受旌門宣告凡預軍司孰不慶悦中賀臣聞惡禽惟獸¶
<pb:KR4h0022_WYG_565-5b>¶
有以彰普覆之仁亂臣逆子不能損盛明之徳故三監¶
作難周王未寢於頌聲七國爲災漢帝克臻於刑措伏¶
惟聖母神皇陛下象天之運法地之安澤浸河海光懸¶
日月以忠信爲甲胄以慈惠爲干戈所向無前何人不¶
服舉神兵如電掃破兇黨若氷離數月妖氛一朝清蕩¶
斯實皇威逺肅聖化傍霑故能市不改肆人皆安堵臣¶
濫承天澤忝預戎麾聞逆命而憎憤聴梟懸而累抃慶¶
快之情倍百恒品不任悦豫之至謹附某官奉表稱賀¶
<pb:KR4h0022_WYG_565-6a>¶
以聞¶
　　　賀賊自相誅滅表　　　　　張九齡¶
　　此篇當在六百三十七卷賀狀門今已移入姑存¶
　　其目¶
　　　賀章仇兼&KR0806;克捷表　　　　李　邕(開元二/十八年)¶
臣邕等言伏見中書門下章仇兼&KR0806;奏稱吐蕃數萬圍¶
逼于城皆遵奉九重決勝萬里臣聞雷之震者可以破¶
山風之威者可以蕩海伏惟陛下允答天地丕應鬼神¶
<pb:KR4h0022_WYG_565-6b>¶
吸之而百川却流吹之而萬物倒植是以蹔勞貔虎一¶
掃戎羗高屋用(疑/)於建瓴銛戈申於破竹豈云懐縣獨¶
有獲嘉何止絳城復稱聞喜光風動處草樹爲之欣榮¶
晴天轉時日月爲之融朗臣等分官寄切報國身輕蹈¶
舞徘徊恐門庭之地窄詠歌踴躍賀邦家之慶深無任¶
欣悦豁快之至謹奉朝堂奉表陳賀以聞¶
　　　爲宰相賀檀(一作/壇非)州界破奚賊表¶
　　　　　　　　　　　　　　　孫　逖¶
<pb:KR4h0022_WYG_565-7a>¶
臣等今月二十五日於易州所奏事陛下顧謂臣曰朝¶
夕之間諸軍當有捷書至臣等愚淺莫測天心不逾數¶
日張守珪果奏副將安禄山於檀州界破奚賊擒生斬¶
級并獲馬計至數千定期不差於晷刻指事有同於符¶
契聖惟廣運神以知来㣲妙之言自成於繫象𤣥通之¶
術不假於蓍龜精義難名前古未有臣等何幸親覩明¶
徴驚喜之誠抃躍交集伏望宣示朝列兼付史官式昭¶
徳音永用垂範無任喜慶之至謹奉表陳賀以聞¶
<pb:KR4h0022_WYG_565-7b>¶
　　　爲宰相賀破吐蕃并慶雲見表¶
　　　　　　　　　　　　　　　前　人¶
臣等比見吐蕃舉國徴兵向二十萬掘壕置柵攻逼定¶
戎城頃因奉事陛下謂臣等曰吐蕃雖衆當即破亡計¶
日之間捷書必至昨見皇甫惟明奏破定戎城下吐蕃¶
賊二十萬衆并斬獲大將論莾布支頭隨狀奉進又初¶
與賊相遇西風甚急及交鋒之後便至風廽既掃妖氛¶
兼有慶雲見者臣聞天之討(一作/罰)罪俟盈貫而方誅聖¶
<pb:KR4h0022_WYG_565-8a>¶
無不通匪常情之所及伏以一戎凶醜久負恩信敢踰¶
絶漠來犯邊城舉國興師二十餘萬經時固守八十餘¶
日蟻聚蛇伏狼顧鴟張㩀便地之井泉逼懸軍之塹壘¶
雖逆順曲直本無敵於王師而衆寡安危難預卜於人¶
事自朝及野能不憂虞陛下神算無方睿謀先覺料此¶
狂冦必合敗亡决祕策於禁中落竒兵於天下應期撲¶
滅萬里廓清天聲所振己讋(一作/聞)於四海虜將之首又¶
懸於北闕事均符契理絶名言况合戰之時則返風破¶
<pb:KR4h0022_WYG_565-8b>¶
敵決勝之後則卿雲靄空大塊資其殺氣輪囷表其休¶
色實惟聖感詎測神功凡在庶寮不勝抃躍况於(一作/在)¶
臣等倍萬恒品(一作/情)無任慶快之至謹奉表陳賀以聞¶
　　　爲宰相賀九姓斬送突厥首表¶
　　　　　　　　　　　　　　　前　人(天寶/三載)¶
臣等伏見王忠嗣奏九姓㧞悉宻等斬突厥可汗首送¶
至朔方軍者伏以北虜孔熾其来自久慿險恃逺干紀¶
亂常雖聖徳撫和約爲父子之國而野心凶獷不改豺¶
<pb:KR4h0022_WYG_565-9a>¶
狼之性既盈稔貫自速天誅頃嵗已来頻貽丧敗酋豪¶
向化雖己歸降黙啜迷恩尚爲潜竄苟合餘燼偷安絶¶
漠陛下聖慮先覺神謀獨㫁使其種類自至携離咸革¶
面於塞垣遂傳首於軍壘以狄攻狄寜勞六月之師有¶
征無戰豈待三年之克永罷邉柝遂清虜庭斬蚩尤而¶
莫儔戮防風而何有豈惟率土無外用表於昌期固亦¶
先天不違更彰於睿算凡曰士庻不勝慶悦况在臣等¶
倍百恒情無任抃躍之至謹奉表陳賀以聞¶
<pb:KR4h0022_WYG_565-9b>¶
　　　爲宰相賀匈奴來降表¶
臣等伏以匈奴患邉其來自久頃雖朝廷示信約爲父¶
子之國然而戎狄無親常畜豺狼之志陛下聖謀廣運¶
睿略𤣥通至道昭感神明叶賛不勞一卒不頓一兵使¶
其種落自相携貳今葉䕶敗亡殞命漠北妻子縲繫為¶
俘闕下巢傾席巻瓦解雲散萬里無事二庭遂空曠古¶
不賔盡爲臣僕普天所覆皆入封疆諒由負徳背恩自¶
速天亡之禍固亦休兵偃甲用彰海晏之期實有無方¶
<pb:KR4h0022_WYG_565-10a>¶
之神寜惟不戰之勝求諸載籍所未嘗聞臣等幸遇昌¶
期欣逄大慶忝居近宻實倍恒情無任抃躍之至謹奉¶
表陳賀以聞仍望宣付史官兼示中外¶
　　　爲宰相賀隴右破吐蕃表¶
臣等先在城中因奏事陛下謂臣等曰朕料至重陽已¶
来諸軍必頻尅捷臣等欽承聖㫖詎測神功近者隴右¶
果奏斬獲莽布支并生擒蘇毗王及鑾駕將廽劔南節¶
度使章仇兼&KR0806;又奏西山將士分爲五道破吐蕃城保¶
<pb:KR4h0022_WYG_565-10b>¶
鎮柵等四十餘所四鎮節度馬靈察又奏破吐蕃不可¶
勝數并聞䕶宻識慝等數國共爲邉捍者數旬之間(一/作)¶
(内/)三方告捷應如影響合若符契禁暴如武盡決於宸¶
衷知来似神更超於繫表斬級獲醜䧟陣隳城分南方¶
之五將舉無遺䇿道西城之諸蕃仍爲外蔽百戰百勝¶
以夷攻夷髙居九重懸料萬里所以彰睿略之天賛知¶
犬戎之日蹙臣等忝陪廵幸預奉徳音踴躍之誠實倍¶
恒品無任欣慶之至謹奉表陳賀以聞¶
<pb:KR4h0022_WYG_565-11a>¶
　　　李採訪賀収西京表　　　　常　衮(至德/二載)¶
臣聞夏厯其昌羿何逃罪漢維既振莽亦伏誅伏惟皇¶
帝陛下恢正皇綱光膺帝業日月照其明略雷霆發其¶
英㫁極横流而方割撲燎火之己焚頃者胡羯亂常崤¶
函失守暴殄天物慿陵帝京上皇興避狄之仁陛下有¶
蒙塵之難頼宸衷果決睿算昭宣憤陵寢之樵蘇悲黎¶
元之塗炭必將嘗膽誓使然臍不有殷憂何以啟中興¶
之盛業不有患難何以彰撥亂之英哲步自郇邠至于¶
<pb:KR4h0022_WYG_565-11b>¶
朔漠撫巡城邑招致甲兵詔命俯臨三讓而登九五師¶
徒走集一呼而踰百萬設壇拜將虚左迎師臨朝有怵¶
惕之容率土下哀痛之詔六軍之號令既肅萬人之賞¶
罰且明湯火不辭矢石何懼及清秋戒節太白方高爰¶
整軍容順乎殺氣恭行天罰掃彼妖氛千里貔虎之營¶
百里龍蛇之陣沸若雲海聚如雪山壘掲終峯塹廽渭¶
水闞軍聲而丘陵簸盪煬兵氣而天地晦冥蠢兹兇徒¶
猶敢旅拒皷譟白刄來聚犬羊之群旗靡黄塵旋就鯨¶
<pb:KR4h0022_WYG_565-12a>¶
鯢之戮渠魁不漏噍類無遺枝梧者面縛中軍顛背者¶
頭懸後殿敗苻融於肥水自可銘功破王邑於崑陽未¶
云快意遂封尸於京觀旋振旅於王城啟闢千門掃除¶
九陌㧞羶腥於宫闕洗毒螫於閭閻耆艾歡迎久思周¶
徳衣冠雨泣還覩漢儀謳吟變噢咻之聲氣象回嚴凝¶
之慘廓冊霄以瞻羽衛肅黄道而復鑾輿正寳位於北¶
辰道光主鬯迎上皇於西蜀歡展奉親永惟宗社之靈¶
實荷乾坤之慶臣忝陪宗室喜萬恒情無任踴躍歡抃¶
<pb:KR4h0022_WYG_565-12b>¶
之至謹奉表陳賀以聞¶
　　　爲江淮都統使賀田神功平劉展表¶
　　　　　　　　　　　　　　　獨孤及(上元/二年)¶
臣某言得田神功等狀稱官軍以正月二十六日過江¶
大破賊衆擒元惡於蒜山之下凶殘撲滅江介無事臣¶
某誠歡誠喜頓首頓首臣聞四時成嵗秋實(集作/爲)司殺¶
聖人則之以作五兵盖姦宄冦賊或乗釁而起干戈弧¶
矢亦有時而動自陛下率遏亂略再造區宇欃槍旬始¶
<pb:KR4h0022_WYG_565-13a>¶
竹破瓦解蕞爾狂狡敢干天誅作爲豕虵荐食江漢乃¶
誣矯我詔(集作/天)命攘竊我王師暴殄我城邑俶擾我邉¶
鄙荆吳之人若墜泉谷萬姓業業云我(集作/奔走)無所陛下¶
神聰不測睿算無方將欲擒之必固縱之先侈其心而¶
厚其毒然後制勝兩楹之下授略千里之外使神功等¶
一戰而䧟陣甫戰而逐北三戰而擒其渠魁繫頸以索¶
覆巢傾卵(集作/子)刮野掃地如洌風之破駭浪嚴霜之墜¶
(集作/隕)落葉浹辰之内平陽州定淮南下東方収三吳流¶
<pb:KR4h0022_WYG_565-13b>¶
亡者復故業塗炭者返夀域扇以皇風與之更始遂令¶
東土耆舊復見漢官威儀非陛下乃武乃文之洪烈日¶
用不知之𤣥化孰能隂隲聖功如此神(集作/其)速臣無任¶
慶抃之至¶
　　　爲江淮都統使奏破劉展兵捷書表¶
　　　　　　　　　　　　　　　前　人(上元/二年)¶
臣聞聖人之生不能使大盜不起故唐虞(集作/堯)之代時¶
則有四凶之(集作/在)列王制所以誅不恪討不庭小者市朝¶
<pb:KR4h0022_WYG_565-14a>¶
大者原野姦宄草竊何代無之劉展包藏禍心爲日久¶
矣(集作/固久)敢恣姦慝乗間阻兵長驅㐫徒掩臣未備以偽¶
言亂衆謂天命在己於是有豕食淮泗鯨吞荆楚(集作/吳)¶
之心使黎庶播越人神憤怒臣職司靖難敢不戮力將¶
(集作/當)憑廟略以殄冦讐謹遣副使少府少監攝侍御史¶
臣李藏用屯兵杭州伺隙進討且分㩀隘害以遏其唐¶
突賊衆狃于初役驕舞輕脱(集作師/輕而驕)不虞我軍能折其¶
鋭也乃以今月三日使其偽將軍張翰朱徳裕(集作法/雲一作)¶
<pb:KR4h0022_WYG_565-14b>¶
(徳/容)等領歩兵(集作/卒)七千馬兵六百徑入杭州東門焚燒¶
閭閻皷譟而進藏用引其精卒設伏險(集作/於)途羸師張¶
之使入死地然後整堂堂之陣以薄其壘使左廂兵馬¶
使前澤州長史李澄爲左軍左第(集作/弟字)一將張巖光先¶
鋒將李強李陵等佐之都押衙高幹爲右軍左押衙楊¶
履和都虞候魏守寂佐之左第(集作/弟字)二將皇甫山栖左¶
三將梁朝康承寂左四將吳季之李楚玉顔光𦙍等督¶
遊軍之騎以彌縫其闕表裏合戰竒正夾攻以將帥之¶
<pb:KR4h0022_WYG_565-15a>¶
餘勇因黎元之積憤奮皆敢死登必争先赤羽交而三¶
軍風生金皷鳴而萬夫氣作自卯至午覆而敗之神扶¶
電掃雷落山破噍類無餘隻輪莫反鋒鏑之血朱殷長¶
江甲齊崇山尸作京觀實頼陛下聦明齊聖與日月合照¶
故能慮圗發於罇爼而威靈加於逺方使臣等盡敵如¶
拾芥成功如抵(集作/指)掌惡氣沴祲掃蕩無日海隅蒼生¶
比屋何幸無任慶快之至¶
　　　爲江東節度使奏破餘姚草賊龔厲捷書表¶
<pb:KR4h0022_WYG_565-15b>¶
　　　　　　　　　　　　　　　前　人¶
臣聞皇天分時秋爲司殺王者立極兵以禁暴唐虞有¶
共工三苖(集作/苖人)之患殷周有鬼方昆夷之戰盖蠻夷猾¶
夏自古有之自頃胡冦作逆吳越震恐龔厲父子乗間¶
起兵刼明州之人畧餘姚之地負隘(後篇作險/集作阻)海口憑¶
陵江干蟻聚偷安蠶食取(集作/分)給屬王師北伐未遑南¶
征迨兹二年(集作/春)侵掠益甚將擬得(集作/復)東甌故地窺¶
南越僣跡邉邑黎庶爲之騷然臣方荷推轂之寄懐盡¶
<pb:KR4h0022_WYG_565-16a>¶
敵之計思所以扶乗天威圗制逺略料其貪而無整勇¶
而無剛鳥散獸聚不足當堂堂之陣山潜海(後篇/作水)匿不¶
足用桓桓之師難以力制易以計滅臣遂遣軍將潘景¶
蘭領輜䭾數十輩偽爲商旅傍山谷往來以餌之又遣¶
軍將吕道光領陌(集作/相)刀手一百人取其便道爲伏以¶
待之遣軍將左璋率弩手一百五十人爲左翼軍將(後/篇)¶
(作將/軍)余能變率弩手一百五十人爲右翼皆三吳良家¶
百越勁卒争賢餘勇樂於公戰蓬頭突鬢炎(集作/焱)駭火¶
<pb:KR4h0022_WYG_565-16b>¶
烈相爲輔車當(集作/夾)敵之路又遣軍將張思覽率陌(集作/相)¶
刀手二(集作/一)百人爲中軍操中權之制以節其進退以¶
三月二十九日至青煙洞口果如臣策賊遂出山先者¶
遇伏皷噪合戰於是竒正(後篇/作兵)畢舉四軍夾攻賊衆奪¶
氣不知所守鳴鞞雷動飛鏑雨集轉戰數(集作/四)十里殺¶
其三百餘人龔厲尚稽天誅且偷晷刻収合餘燼八九¶
十人更登髙岡背勇借一(集作/勢)張思覧等連弩並(集作/亂)¶
發引軍合圍天聲揚而勇士勵鋭氣作而妖星隕遂斬¶
<pb:KR4h0022_WYG_565-17a>¶
元兇父子擒其妻孥餘黨僵仆原隰脂膏草莽猶恐蔣¶
&KR0008;&KR0034;薈尚有伏姦遂攪山搜谷刮野掃地傾其巢窟返¶
斾而旋累載逋誅一朝撲滅非陛下聖謨神策與天合¶
契制勝兩楹加威(後篇作/威加)四海則安能剪豺狼如拉朽¶
掃欃槍如(後篇/作同)拾芥使吳越乂安江漢澄廓臣授鉞未¶
幾覩兹(後篇/作同)成功無任慶抃之至謹差攝福州泉山府¶
别將左璋奉捷書以聞并齎逆賊父子頭奉獻伏望(後篇/作請)¶
懸之藁街以示百姓其餘首級於當州梟示訖所獲賊¶
<pb:KR4h0022_WYG_565-17b>¶
物各令分賞將士器械官収山海餘妖自取誅滅既非¶
強敵不足叙功謹録奏聞¶
　　此篇又見六百八十四卷今已削去¶
　　　賀袁傪破賊表¶
臣某等言臣等伏見河南副元帥行軍司馬太子右庶¶
子兼御史中丞袁傪露布奏今年五月十七日破石埭¶
城賊方清并降烏石山賊陳莊等徒黨二萬五千五百¶
人者臣聞聖人之生不能使大盜不起故唐虞之代時¶
<pb:KR4h0022_WYG_565-18a>¶
則有三苖之師姦宄草竊爲患舊矣山賊方清等蕞爾¶
狂狡敢干天誅聚輕剽之徒謂險逺可恃作爲蛇豕以¶
荐食勾吳乃有跨㩀大江吞噬東土之計七州之地人¶
罷物敝(集作/耕織)百姓業業全活無所陛下方鋭志於&KR0367;武¶
不得已而用師乃命將授略使先勝後戰故傪等役不¶
再舉而用有成績巢窟皆傾俾無遺類詿誤之軰得返¶
故業汙俗更始流人汔康此三代之舉也非陛下齊聖¶
格天文思柔逺豈能底綏盜亂如此其速臣等幸覩成¶
<pb:KR4h0022_WYG_565-18b>¶
功不勝大慶臣無任抃躍之至¶
　¶
　¶
　¶
　¶
　¶
　¶
　文苑英華卷五百六十六¶
