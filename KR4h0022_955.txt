# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:12.564289
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷九百五十五
<pb:KR4h0022_WYG_955-1a>¶
欽定四庫全書¶
　文苑英華巻九百五十五　宋　李昉等　編¶
　職官十七(此下六巻英華所編/失作者先後今正之)¶
　　王司馬墓誌一首　　　張長史承休墓誌一首¶
　　吕司户䖍墓誌一首　　趙長史墓誌一首¶
　　孫司馬嘉之墓誌一首　李司馬墓誌一首¶
　　　申州司馬王府君墓誌　　　陳子昻¶
君諱某字某先太原人也昔周文王有聖人之徳甲子¶
<pb:KR4h0022_WYG_955-1b>¶
受圗至我靈王誕膺丕顯太子晉得鳯凰之瑞恭揖羣¶
后上為帝賔綿綿生人作我王氏迨秦有賁剪并吞諸¶
侯晉有渾祥功格帝室至魏(集作/魏至)慧龍為貴種矣十二¶
代祖卓晉常山公主子也始公主湯沐邑在汾隂永嘉¶
淪夷不及南渡因樹松(集作/杉)檟而結廬焉卒葬于長夀¶
原至今鄉有太原之號也曽祖亮周開府儀同驃騎將¶
軍隋信州刺史樽俎之帥(集作/師)也祖儉隋離石郡守唐¶
石州刺史贈代(集作/岳)州總管廣武烈侯社稷之器也父¶
<pb:KR4h0022_WYG_955-2a>¶
諶唐虞部郎中荆州大都督府司馬商壁鄜許冀五州¶
刺史加銀青光禄大夫濬州都督金水敏侯上柱國廊¶
廟之才也敏侯有功於國始賜土田白茅苴之在鄠之¶
曲因食采今為雄州人君即敏侯之元子炳靈珍粹輝¶
采幽簧愿而能(集作/以)恭寛而以栗青衿聞道已光大矣¶
天子立太學所以養賢公子齒上庠所以觀國君之休¶
烈泉(集作/淵)塞志業雲翔年若干為國子生某年(集作/中)射¶
䇿甲科解褐補吳王府叅軍事時吳王帝之愛子國選¶
<pb:KR4h0022_WYG_955-2b>¶
英僚君三徳允彰六行既穆與某郡劉孝孫首先(集作/光)¶
此舉誦詩三百和淑其仁而醴酒不恭楚筵亦廢坐除¶
滑州録事叅軍又轉隴州録事叅軍時樂成公劉仁軌¶
以宰相之貴持節此州瞹然惟中主諾責下軍機(集作/提)¶
綱未㡬羣轄載孚劉公坐嘯以為能也舉遷汾州平遥¶
縣令其地有臺台(左傳/作駘)之怪蟋蟀之人君黄鼎介中鳴¶
琴不下鍾皷既考風俗允和帝曰良哉而格我政加朝¶
散大夫遷岐州扶風縣令若尹翁歸以文武之幹緝熈¶
<pb:KR4h0022_WYG_955-3a>¶
此邦黄圖雖寧赤丸未乂君以先(集無/先字)庚斷甲設距投¶
鈎赭裙始繩堊面咸革丁我敏侯艱遂茹哀苫廬衘恤¶
終紀是嵗申國不理元寮佇才制加朝散大夫授申州¶
司馬屬太夫人有羸老之疾棄(集作/去)官不之白華増勤¶
綵衣是慕至於朝哺(集作/盥)夕膳候色承歡䕫䕫齋栗蒸¶
蒸不匱有若楚太子(集作/老莱)為之嬰児也嗚呼昊天不弔¶
降此鞠凶太夫人以眉夀薨時君年已七十二矣禮以¶
飲酒而君絶漿虞以降哀而君泣血㷀㷀在疚欒欒棘¶
<pb:KR4h0022_WYG_955-3b>¶
心(集作欒/棘其心)新穀未升匪莪已殞以某年青龍癸巳薨于¶
某里第之正寢孝之終也嗚呼哀哉昔聖人五十而慕¶
先子謂之至徳今君七十二而盡其哀非敦篤允元深¶
仁淑徳者疇能離此哉夫人𢎞農楊氏隋内史侍郎丹¶
川公演之女孫也㓜有淑徳而美令儀采蘩昭華穠荷¶
比秀至於内嚴閫訓外匡君子麟趾以穆鷄鳴有章誠¶
可道映公宫事宣彤管晩年以儒困(集作/因)未究冥業唯¶
深遂掲無生之筌將遺有漏之屣顓潔道行受蓮華經¶
<pb:KR4h0022_WYG_955-4a>¶
理極翻三心㓕不二形妄縁盡歸真化冥嵗在丁酉處¶
順而往始我府君以懸車之嵗從負米之勤夫人亦能¶
肅恭晨昏嚴祗左右夫至行莫大於孝崇義莫顯乎忠¶
君克勤于家盡力於國形(集作/刑)于妻子至於朝廷夫矜¶
而不與物或有違廣而無適義所以比君好謙達禮研¶
機成務摹其法器無不馴從其政事無不理夫用我者¶
而豈徒哉嗟乎矜而能廣(集作/㢘)利而不凂百行允備三¶
事不偕臧文仲其竊位歟桞下恵其直道歟有子四人¶
<pb:KR4h0022_WYG_955-4b>¶
長曰某官至武連縣令先公而卒次子某等肅奉嚴訓¶
景行髙山達于家邦光乎(集作/于)禮樂永號罔極泣血昊¶
天始府君臨終遺令薄葬墨龜未食青烏不封權殯于¶
某所需吉兆也龍集己亥律躔應鍾金鷄鳴玉狗吠黄¶
腸宻啓丹旐徐飛始遷神於某原之陽禮也青龍在左¶
朱鳯居前雙衾共封二室同穴珠玉不瘞丘隴誰傳刻¶
此金石以旌後賢¶
　　　恒州長史張府君墓誌銘　　張　說¶
<pb:KR4h0022_WYG_955-5a>¶
君諱承休字某吳郡吳人也留侯興漢播美西京長沙¶
涉(集作/徙)呉蔽蔓東土曽祖冲在陳為文帝師入隋為漢¶
王學士祖後𦙍授經太宗尊之以為(集無/此字)祭酒既封新¶
野又贈以宗伯考少師位不充量止於朱陽宰班固稱¶
世名忠孝魏武謂積善之家昌門一絲暉我諸族君受¶
天戬穀傳家業藝希言敦行去華崇實非法不由非禮¶
不動精於理物敏於政事初以南郊齋郎補兖州兵曹¶
丁太夫人憂廬墓三年加人一等再任始州司倉應八¶
<pb:KR4h0022_WYG_955-5b>¶
科舉改鄭州録事叅軍又舉賢良方正遷揚府(集作/州)司¶
録叅軍移蘇州常熟令歴政皆有能名加朝散大夫入¶
為司農丞實掌錢穀姦僦息望使覆囚嶺南是司獄訟¶
聽折惟允乃授濟源令風行畿甸河潤洛師加朝議大¶
夫上柱國拜絳(集作/隆)州司馬轉恒州長史簡而有孚權¶
而(集作/有)中道嬰風患(集作/恙)去職就醫還京春秋六十有¶
二終于頒政里夫人成紀郡君天水秦氏廬陵郡公行¶
師之孫嗣公游福之女敬事君子誡訓諸孤當代之孟¶
<pb:KR4h0022_WYG_955-6a>¶
母者(集無/此字)也年六十二終於許州開元元(集作/九)年十月¶
某日合葬於武功之禮讓原禮也夫道大難合仕屯而¶
不進徳髙者(集作/有)後身没而福流君同生八人半服銀¶
艾祚𦙍五子率為珪璋比迹於燉煌六龍南鄭千室徳¶
門濟美信有徴乎懼陵谷或遷乃勒銘沈石銘曰¶
思文留侯時惟皇祖長沙南守分幹東土家有道書門¶
傳學府嵬峩重世通經二主誕靈上喆克廣斯文造次¶
仁義優游典墳孝乎事親忠乎事君猗那叔父亦足有¶
<pb:KR4h0022_WYG_955-6b>¶
云¶
　　　𤣥州司户吕君墓誌銘¶
君諱䖍字某其先東平人也堯之太岳始封吕侯周之¶
太師實表齊國河西則覇王繼氏(集作/代)闗東則丞相聮¶
華近徙河間是稱右族大父贇隋幽州都督府長史考¶
師滄州清池令並振羽儀馳聲郡(集作/都)邑公孝弟天至¶
禮樂混成千里聞騏驥之才五都重琅玕之價壯士行¶
去樹勲於塞垣君子居之何陋於蕃郡以上柱國為𤣥¶
<pb:KR4h0022_WYG_955-7a>¶
州司户參軍積善襲於家風餘慶流於身後享年若干¶
而卒夫人清河縣太君傅氏四徳爰為六行聿脩始則¶
賔於冀妻終乃訓成孟母春秋若干而終開元十四年¶
某月合葬於州城西南里之平原禮也我有令子軄司¶
馬於小山我有淑孫偶乗龍於大樹榮哀之事于兹畢¶
矣銘曰¶
堂堂吕公休有令徳穆穆傅母順成内則兩譽齊振雙¶
儀不慝(集作/忒)景行山東風流河北有生必謝誰能獨存¶
<pb:KR4h0022_WYG_955-7b>¶
神寧故里合葬中(集作/平)原劒暗泉室松寒墓門勒銘沈¶
礎萬古何言¶
　　　許州長史趙公墓誌銘　　　張九齡¶
公諱某字某天水隴西人其先受賜于周所食者趙下¶
逮襄子大為諸侯至(集作/貽)于謀孫克用保國有功有伐¶
無代無之曽祖某隋尚書左右僕射淮安(集作/寧)郡公祖¶
某金紫光禄大夫殿中監贈工部尚書武强公父某符¶
璽(集作/寳)郎皆發聞馨香世祚蕃衍不髙位者則人望焉¶
<pb:KR4h0022_WYG_955-8a>¶
公惇師舊業允廸恭(集作/淵)懿包君子大雅之量有古人¶
獲心之實脩詞以達其道則質文相半履行以顧其言¶
則剛柔並克弱冠以門子調補湖州叅軍轉相州司兵¶
叅軍學以入官思不出位格言清論始誦今行屬太上¶
皇養徳在藩擇賢為吏公首其舉王曰爾諧於是引為¶
相王府户曹叅軍轉法曹叅軍及龍徳既亨鶴鳴有應¶
往而利見縻以好爵乃授朝散大夫雍州録事叅軍綱¶
領諸曹罔有不率秩滿除洛州伊闕令事舉其中斂從¶
<pb:KR4h0022_WYG_955-8b>¶
其薄恵小鎮大狥公㓕私政之在人今而遺愛俄遷徐¶
州司馬未㡬轉陜州司馬許州長史千里將聘六轡斯¶
柔得之自心動而中節故其四叅州事再入府寮一宰¶
畿邑三為郡佐莫不所居而績宣其用所去而頌因其¶
跡豈伊茍然厥繇尚矣開元八年春二月疾革乙丑終¶
于官舍春秋若干某年冬十有一月庚午歸葬夫人崔¶
氏祔焉公自然淡泊不屑勢利守道貞固與命推遷故¶
厯年多所移官數四不過參佐而已豈亦直道之云乎¶
<pb:KR4h0022_WYG_955-9a>¶
然而卑以自牧約而能濟推厚居薄内安其仁急病讓¶
夷外多其義不曰君子其能爾乎有子曰令言次曰令¶
則泣血加人抑情就禮哀愬窀穸之事恭惟先君之徳¶
驗之所履附之斯文以傳無窮以慰罔極銘曰¶
猗嗟令徳寛仁(闕/)道景行行之風流肆好名取公器為¶
身善寳(集作善/為身寳)志所以立政所以宣入官惟允蒞事其¶
然是儀是式不忘不愆今也終古後之克祚子孫禋祀¶
春秋霜露茫茫九原斯焉永慕¶
<pb:KR4h0022_WYG_955-9b>¶
　　　宋州司馬先府君墓誌銘　　孫　逖¶
府君諱嘉之字某魏郡武水人也故屬安樂盖齊大夫¶
書之後至晉長秋卿道恭有子曰顗避地河朔後世居¶
焉顗五世孫魏光禄大夫恵蔚為本朝大儒自時厥後¶
不隕其業公即光禄𤣥孫也曽祖孝敏隋大業中并州¶
晉陽縣令所居之聚聊設衡闗至(疑/)為晉陽里祖仲將¶
皇朝鄆州夀張縣丞父希莊皇朝韓王府典籖自晉陽¶
至府君四世而傳一子故五服之内無近屬焉府君四¶
<pb:KR4h0022_WYG_955-10a>¶
嵗而孤無所怙恃外祖劉士傑因官居于潞之涉縣府¶
君自㓜及長外族焉依克自激昻允迪前烈弱冠以文¶
章著稱因此遊太原涉西河以觀陶唐之風河汾之間¶
有盛名矣垂拱載初之際始詣洛陽獻書闕下極論時¶
政言多抵忤所如不合遂投跡太學託名常調天冊中¶
以進士擢第與崔日用蘇晉俱為考功郎中李迥秀特¶
所摽賞久視初預㧞萃與邵炅齊澣同昇甲科解褐蜀¶
州新津縣主簿又補河南府緱氏縣尉改王屋縣主簿¶
<pb:KR4h0022_WYG_955-10b>¶
府君少好攝生之術自王屋授訣於司馬先生便欲罷¶
官學道而官微禄薄曰(疑/)門無儲宗黨孤𦕈無所仰給¶
繇是願效六百石長吏焉歴洺州曲周宋州襄邑二縣¶
令秩滿之後遂絶跡人世屏居園林怡神太和以適初¶
願居數嵗秩(疑/)長子某拜中書舍人實掌絲綸皇上以¶
府君有義方之訓特授朝散大夫宋州司馬仍聴致仕¶
手詔褒美親族榮之享年八十三以開元二十七年四¶
月二十四日棄背於東都集賢里之私第府君性聰眀¶
<pb:KR4h0022_WYG_955-11a>¶
而志髙邈學該百氏而不為章句文窮三變而尤工氣¶
質早有大名晩從卑位於是知命之不偶道之不行隨¶
時委運澹然無營而疇昔輩列平生雅故當軸處中者¶
多矣盖未嘗跬足而近之恬於勢利乃如此也然所涖¶
之職必悉心為政不以小而易之人到于今遺愛矣爾¶
其閨門之教子孫之謀猷之必逺誨則無倦萬石不假¶
於誚譲太邱惟聞於遵(疑/)誘保乂於後無慙古人夫人¶
廣平宋氏蒲州安邑縣令斌之孫滑州司士叅軍郁之¶
<pb:KR4h0022_WYG_955-11b>¶
女淑徳賢行深慈至柔有子四人皆著名於詞學有女¶
六人俱涉跡於圖史非獨府君之善訓亦有夫人之内¶
則焉享年六十以開元十年十一月二十三日先棄背¶
於河陽别業逖遹遘迨等遭天不愸遺降此鞠㐫創鉅¶
以深荼蓼又集永惟宅兆未立精靈未安猶力尫瘵尚¶
存餘喘即以府君違世之年八月十二日遷厝于邙山¶
陶村之西原合祔焉禮也北㨿岡阜南瞻城闕一以託¶
州原之勝勢一以近庭闈之故居諸孤等亦願朝奠几¶
<pb:KR4h0022_WYG_955-12a>¶
筵暮掃松柏往来宻邇以寘哀懐伏惟尊靈安此真宅¶
小子痛極豈復能文泣血書事言多失緒其詞曰¶
惟先府君不隕厥問克惟厥訓惟先夫人慈範是經柔¶
徳是程昊天罔極曷其報徳敢述舊聞言豈為飾¶
　　　揚州司馬李公墓誌銘　　　李　華¶
公諱某字某趙郡髙邑人也在昔咎繇謨眀𤣥元道徳¶
武安之功秦人息甲廣武之畧淮隂東西(疑作/面)魏則中¶
書為臣齊則常侍叅佐命丞動隣邦眀喆于周隋水部¶
<pb:KR4h0022_WYG_955-12b>¶
才冠時倫訓迪于忠孝國朝則蒲州之仁政趙州之懿¶
徳趙州生晉陽尉諱某道崇位卑鍾慶身後官婚人物¶
為山東上族五百餘年矣公少孤以經明行脩登第直¶
崇文館授雍邱尉屬國家升中秦山縣當馳道徴責萬¶
計臨事無違居至卑而不拆當大務而不撓外兄許公¶
蘇尚書頲特親重之秩滿考六經覽羣書手抄二百巻¶
觀其大(一作/仁)義歴交城尉無何丁内艱柴毁終禮授榆¶
次尉裴尚書伷先為太原尹㢘察河東引公在幕賢者¶
<pb:KR4h0022_WYG_955-13a>¶
知勸不仁者懼既而從調朝廷詔有司精求令長公以¶
崇璧之咨鍾彛之重屈為蕭令邑臨古汴之衝毎嵗為¶
害公因租之集兩税一石置於水濵治之為防水不敗¶
稼蕭人賴之徐方歌之則政之利人餘可知也選授太¶
原府法曹叅軍事大都阜殷嚚訟填積公鏡其詐實皆¶
叶身中太原王之北門枕扼夷夏屬邊部首亂悉衆来¶
攻公撫弦登陴左右軍師完城池潰㓙醜有力焉詔加¶
朝散大夫遷太子洗馬拜右諭徳進階正議大夫東宫¶
<pb:KR4h0022_WYG_955-13b>¶
圖書亡逸有司命公留北部蒐訪焉淮南節度故相崔¶
尚書圓表公為揚州右司馬將任以州政方祖道遘厲¶
而終享年六十六廣徳二年六月十三日也長子規前¶
刑部員外郎兼侍御史次子覲故沂州沂水縣丞次子¶
覿故太原府榆次縣尉次子峴前汾州平遥縣丞㓜子¶
觀前左監門衛率府兵曹叅軍事泣血茹悲哀號萬里¶
求仁者之助於江湖奉迎裳帷於太原歸安洛汭禮罔¶
不備某年月日窆於某原禮也規有公遺風國之才臣¶
<pb:KR4h0022_WYG_955-14a>¶
嘗為晉州吏職中外宣力王室聞於天下公其不亡矣¶
公有文有武簡而能肅不伐其勞推其美於人神眀質¶
髙嶷如山孤味道於老莊還性於禪恵毎渉危必免阽¶
患無傷冥然禮順疑若靈助盖徳之所至者也嗚呼位¶
不尊夀不遐時耶命耶華於公諸從雁行為公所知感¶
規之孝祗述盛烈以慰諸孤之心其銘曰¶
貴為侯伯来日赫赫百夫之特所稱者徳神錫純嘏道¶
無違者淮南鎮揚為右司馬嘗涖蕭人蕭人以淳嘗掾¶
<pb:KR4h0022_WYG_955-14b>¶
太原功宣北藩艾綬銀章丈夫之尊春秋匪懈榮於寢¶
門宜其永世天胡降戾仁而有子哀號萬里維嵩之隅¶
維汾之涘我卜我筮夀宫脩止與天無期寧極於斯子¶
孫百代拜手於斯¶
　¶
　¶
　¶
　文苑英華巻九百五十五¶
