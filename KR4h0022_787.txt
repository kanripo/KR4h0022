# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:04.311062
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷七百八十七
<pb:KR4h0022_WYG_787-1a>¶
欽定四庫全書¶
　文苑英華卷七百八十七　宋　李昉等　編¶
　山川¶
　　終南山義谷銘一首　　玉帳山銘一首¶
　　吹臺山銘一首　　　　望美人山銘一首¶
　　至仁山銘一首　　　　明月山銘一首¶
　　行雨山銘一首　　　　可汗山銘一首¶
　　玉華宮山銘一首　　　惡溪銘一首¶
<pb:KR4h0022_WYG_787-1b>¶
　　仙掌銘一首　　　　　仙都山銘一首¶
　　江州南湖堤銘一首　　狠石銘一首¶
　　傅巖銘一首　　　　　汴河銘一首¶
　　馬當山銘一首¶
　　　終南山義谷銘(并序/)　　　　庾　信¶
周保定二年嵗次壬午七月已已朔大冡宰晉國公命¶
鑿石關(一作/開)之谷下南山之材維公匡濟彞倫𢎞敷庶¶
績燮理餘暇披閱山經以為終南敦(一作/博)物日月虧蔽¶
<pb:KR4h0022_WYG_787-2a>¶
杶榦栝栢椅桐梓漆年代藴積于何不有乃謀山澤之¶
官兼引(一作/列)衡虞之匠東出藍田則控㶚乗滻西連子¶
午則㨿涇浮渭𣲖别入溪流分九谷銅梁西(一作/四)柱石¶
關(一作/闕)雙啟青綺春門溝渠交映緑槐秋市舟檝相通¶
蓄之則為屯雲泄之則為行雨青牛文梓白鶴貞松運¶
以寘(一作/㝠)宮崇斯雲屋千櫨抗殿龍首干雲萬頃踈苗¶
蟬鳴再熟川后讓徳山靈景從豈知運石甘(一作/舟)泉纔¶
通櫟陽之殿穿渠穀水直繞金墉之城將事未勞為功¶
<pb:KR4h0022_WYG_787-2b>¶
實重國富人殷方傳千載因(一作/立)功立事敢勒山阿銘¶
曰¶
寥廓上浮崢嶸下鎭直立(一作/立壁)千丈峯横萬仞桂月危¶
懸風泉虚韻乘輿嶺阪舉鍤雲根八溪分注九谷通源¶
北㴠桐(一作/銅)井南浮石門撲(或作/模)象大狀(一作横/鴻大河)規(一/作)¶
(銀/)繩百堵交(一作/膠)葛九成徘徊千柱桂棟凌波栢梁乘¶
雨䟽川剪(一作/奠)谷落實摧柯事均刋木功侔鑿河¶
　　一作皆初學記¶
<pb:KR4h0022_WYG_787-3a>¶
　　　玉帳山銘(一作東宮/玉帳山銘)¶
玉帳寥廓崑山抵鵲總葉成帷連雲(一作/枝)起幕玉䇿難¶
移(一作玉/蘂難徙)金花不落隱士彈琴仙人看博巖留舊鼎雲¶
上(一作/竈聚)新荆煮石初爛燒丹欲成桑田屢變(一作/盡)海水¶
頻盈(一作/傾)長聞鳳曲永聽簫聲　　一作皆藝文類聚¶
　　　吹臺山銘¶
江寧吹嶺惟山出筠秦簫下鳳此岫為眞青槐避日朱¶
草司(一作/伺)晨石名新婦樓學仙人中字玉成南君姓秦¶
<pb:KR4h0022_WYG_787-3b>¶
(一作吳中字/王城南姓秦)比花依樹登榭要春舞能留容(一作/客)聲便¶
度新雕梁數振(一作/逺)無復輕塵¶
　　　望美人山銘(一作後堂望/美人山銘)¶
髙唐礙石(一作/雨)洛浦無舟(一作/州)何處相望山邊一樓峯¶
因五婦石是三侯嶮踰地肺危陵天柱禁苑斜通仙人¶
常(一作/恒)聚樹裏聞歌枝中見舞恰對粧臺諸窗晝(一作/併)¶
開斜看已識直(一作/試)喚便廻豈同織女非秋不來¶
　　一作皆藝文類聚¶
<pb:KR4h0022_WYG_787-4a>¶
　　　至仁山銘¶
峯横鶴嶺水學龍津瑞雲一片仙童兩人三秋雲薄九¶
日寒新眞花暫落畫樹常春横石臨砌飛簷枕嶺壁繞¶
藤苗窗銜竹影菊落秋潭桐踈寒井仁者可樂將由愛¶
静¶
　　　明月山銘¶
竹亭標嶽四面臨虛山危簷迥葉落窗踈看椽有笛對¶
樹無風風生石洞雲出山根霜朝唳鶴秋夜鳴猿堤梁¶
<pb:KR4h0022_WYG_787-4b>¶
似堰野路疑村船横埭下樹夾津門寧殊華蓋詎識桃¶
源¶
　　　行雨山銘(一作梁東宮/行雨山銘)¶
山名行雨地異陽臺佳人無數神女看(一作/羞)來翠幔朝¶
開新粧旦起樹入牀頭(一作/前)花來鏡裏草緑(一作/色)衫同¶
花紅面似開年寒盡正月遊春俱除錦帔併脫紅輪天¶
彩劇藕蝶粉生(或作/多)塵横藤礙路弱(一作/垂)桞低人誰言¶
洛浦一箇河神　　一作皆藝文類聚¶
<pb:KR4h0022_WYG_787-5a>¶
　　　可汗山銘　　　　　　　　謝　偃¶
維貞觀十三年嵗在已亥二月甲戌朔八日辛巳聖唐¶
大使右武衛大將軍慕容寳節度副使朝散大夫任雅¶
相等肅奉明詔冊授大單于眞珠毗伽可汗嫡嗣為肆¶
葉䕶可汗安懷率土廓裁宇外曩者隋歴既終九域淪¶
覆天資聖明光啟有唐而頡利背恩虐我邊域是以輕¶
賫電發直掩虜庭驅縱驍雄奔放忠烈百弩俱彀萬鋒¶
齊舉鞭電鼔霓動天維於上㧞山蹴岳移地軸於下雲¶
<pb:KR4h0022_WYG_787-5b>¶
騎騰盪則川野晝昏風旗揚曵則辰離黯色擒谷蠡於¶
谷口曾未崇朝斬日逐於轅門景不移晷龍庭桞塞之¶
外煙滅雲銷瀚海天山之前波澄霧卷上以震皇威於¶
萬葉下以安億兆於千齡雖有靈祗贊我有唐亦所以¶
恢崇今單于地是以萬里齊契四海同規始驗秦防徒¶
營漢城虚築在徳非險皇哉唐哉勒石紀功騰聲不朽¶
詞曰¶
振天威兮横朔方星劒騰兮虹旗揚窮絶漠兮越幽荒¶
<pb:KR4h0022_WYG_787-6a>¶
邦單于兮冊名王歴千載兮聲彌光¶
　　　玉華宫山銘　　　　髙宗天皇大帝¶
順請峒山鐫芳金石道光軒駕聲流姬迹矧此崇嚴介¶
通帝宅峻侔銅柱祥韜金碧飲渭南通鳴岐西格炎生¶
肇授彤署初融髙明叶宇(一作/序)卜揆裁宫鳳標銜露鳥¶
跂捫空丹谿繚繞旋(一作/堤)樹玲瓏逕分餘雲嶺界斜虹¶
流花縟景清籟嘶風波移控鯉雲飛御鶴沉沉松嶝萋¶
萋蘭幄霧宿重巒寒生洞壑峯髙鳥路月對林垂交籐¶
<pb:KR4h0022_WYG_787-6b>¶
散綠懸鏡成規鵷歸繞蕣鳳下標椅崖依注蘚池涵卷¶
葹廣運堯心式昭夏諺端靈養白申歌祕殿菌閣流霜¶
椒臺凝霰玉榮則賞瑶池肆宴福夀無疆華封斯薦¶
　　　惡溪銘　　　　　　　　　李陽氷¶
天作巨塹險于東南岌丘[口*闞]呀蒼山黒潭殷雲塡塡怒¶
虎甝甝一道白日四時青嵐鳥不敢飛猿不得下舟入¶
聳棹行子來馬知雄守雌為天下蹊(老子/作谿)烜赫如此人¶
將畏之水徳至柔狎侮而死畏而　死寧敢放彼¶
<pb:KR4h0022_WYG_787-7a>¶
　　　仙掌銘(并序/)　　　　　　　獨孤及¶
隂陽開闢(集本文/粹作闔)元氣變化洩為百川凝為崇山山川¶
之作與天地並疑有眞宰而未知尸其功者有若巨靈¶
贔屓攘臂其間左排首陽右拓太華絶地軸使中裂折¶
山脊為兩道然後導河而東俾無有害留此巨跡于峯¶
之顚後代揭厲於𤣥蹤者聆其風而駭之或謂詼詭不¶
經存而不議反以為學者拘(文粹/作揔)其一域則惑於餘方¶
曾不知創宇宙作萬象月而日之星而辰之使輪轉環¶
<pb:KR4h0022_WYG_787-7b>¶
遶箭馳風疾可駭於俗有甚於此者徒觀其隂隲無朕¶
未嘗駭焉而巨靈特以有跡駭世世果惑矣天地有觀¶
(一作/官)隂陽有藏鍜錬六氣作為萬形形有不遂其性氣¶
有不達於物則造物者取元精之和合而散之財而成¶
之如埏埴鑪錘之為瓶為缶為鈎為棘規者矩者大者¶
細者然則黄河華嶽之在六合猶陶冶之有瓶缶鈎棘¶
也巨靈之居也(二字集/作於)自然(七字文粹作/於其自然)蓋萬化之一¶
工也天機㝠動而聖功啟元(集作/至)精密感而外物應故¶
<pb:KR4h0022_WYG_787-8a>¶
有無跡之跡介于石焉可以見神行無方妙用不測彼¶
管窺者方循跡而求之揣其所至於巨細之境則道斯¶
逺矣夫以手執大象力持化權指揮太極蹴踏(集作/蹋)顥¶
氣立乎無間行乎無窮則捩(文粹/作㨿)長河如措杯擘太華¶
若破塊不足駭也世人方以禹鑿龍門而導西河為神¶
竒可不為(文粹/作謂)大哀乎峩靈掌纖指如畫隱磷磅礴上¶
揮太清逺而視之如欲捫青天以(文粹/作而)掬皓露攀扶桑¶
而捧白日不去不來若飛若動非至神曷以生此唐興¶
<pb:KR4h0022_WYG_787-8b>¶
百三十有八載余尉于華隂華人以為紀[山*弇]嵫勒之罘¶
頌嶧山銘燕然舊典也𤣥聖巨跡豈帝者廵省代國之¶
不若歟其古之闕文以俟知言歟仰之嘆之琢玉(集本/文粹)¶
(作/石)為志其詞曰¶
天作髙山設險四方至精未分川壅而傷帝命巨靈經¶
啓地脉乃眷斯顧髙掌逺跖砉如剖竹騞若裂帛川開¶
山破天動地坼黄河太華自此而闢神返虚極跡掛石¶
壁跡豈我名神非我靈變化翕忽希夷杳㝠道本不生¶
<pb:KR4h0022_WYG_787-9a>¶
化亦無形天何言哉山川以寧斷鼇補天世未覩焉夸¶
父(文粹/作娥)愚公莫知其蹤屹彼靈掌懸諸巃嵸介二大都¶
亭亭髙聳霞赩煙噴雲抱花捧百神依憑萬峯朝拱長¶
於上古以閱羣動下視衆山蜉蝣蠛蠓彼邦人士永揖¶
遺烈瞻之在前如揭日月三川有竭此掌不滅¶
　　　仙都山銘　　　　　　　　韋　翃¶
亭亭仙都峻極維嵩屹立溟石削成制(與淛/同)東發地直¶
方磨霄穹崇靈沼(一作/昭)在上祥雲積中珪植千仭柱寧¶
<pb:KR4h0022_WYG_787-9b>¶
四封目視不及翰飛靡窮群追(一作/阜)奔走列仙㑹同黄¶
帝攸訪碧嶺(一作/巔)是冲丹室傍起金溪下融日臨霞附¶
月映綃䝉壤絶棲塵木無寓叢居幽不昧守一而雄萬¶
夀報響九成來空嘉名來(一作/乃)復展禮斯洪(其山嘗更/名獨峯洎)¶
(開元中里人聞呼萬嵗及有匏竹之音郡守上/聞因復仙都之號自從不間嵗而珪璧投焉)籙(一作/冷)¶
作懲止年祈感通莫髙匪兹造物之功¶
　　　江州南湖堤銘(并序/)　　　　李　翺¶
長慶二年十二月江州刺史李君濬之截南陂築堤三¶
<pb:KR4h0022_WYG_787-10a>¶
千五百尺髙若干尺廣若干尺以通四隣(集作/鄉)之路畜¶
水為湖人得其嬴正月既畢事舒州刺史李翺(集作/歌)以¶
紀之辭曰天地作物功或不周賢人相之智與神侔漭¶
漭南陂冬乾夏滮九江瀑漲(集作/漲潮)潮潛(集作/潛潛)逆流東南¶
百民城市所繇水積既深大波其彪(集作䬌/疋尤切)亦有舟航¶
覆溺之憂擔擁疊路車軔其輈童嬰涕墮老婦號愁歴¶
古迨兹孰為甿籌濬之之(蜀本/作斯)來養民如身乃築長堤¶
拒江之瀕厚其錢傭以飽饑(集作/餓)人南北東西百里鬬¶
<pb:KR4h0022_WYG_787-10b>¶
臻莫不用力金鎚響振(集作唇音/眞驚也)虓讙相厲不督而勤¶
堤既成止岡聫突起堅若石城障(集作/璋)為瀦水蒲莞菱¶
芡鴻鶬鱣鯉唯其所取或食或祀長堤坦坦植之楊槐¶
架豁飛圯以便去來除險作利非賢不能歌示江人式¶
恱汝懷¶
　　　狠石銘　　　　　　　　　皇甫湜¶
狠石蒼蒼驪山之傍(集作/旁)鑱朴礲頑(集本文/粹作□)嶷然四方¶
昔秦皇帝謀之不臧也七十萬人兹焉遑遑(二本作/皇皇)發¶
<pb:KR4h0022_WYG_787-11a>¶
石北(一本/作此)山言礎於(或作/于)墳若有憑依屹住中逵淫刑¶
蹵廹人力無施故老相傳以狠名之自(或作/惟)昔太古不¶
封不樹有葛於(集作/于)溝有薪于(二本/作於)野後聖有作縁情¶
不忍為之棺槨其在唐虞則維寂木噫嘻暴秦虐用其¶
人墳而象山下錮三泉窮珍㧾竒力瘁財癉驅逐(二本/作驅)¶
而前如刈草菅天毒其衷神憤(或作/亢)其㐫讁戍一呼九¶
州風從白梃荆棘(集作棘荆漢/書作棘矜)指麾崤潼險阻不闔干¶
戈倒鋒尸露于刼隧燔于童蓬顆無依不十年中禹葬¶
<pb:KR4h0022_WYG_787-11b>¶
㑹稽不改其行聖徳洋洋厥饗乆長至于漢劉釋之而¶
(或作/靣)言中如可欲猶隙南山矧私其身以盡其人刻詞¶
狠石炯戒千春¶
　　　傅巖銘(并序/)　　　　　　　吕　温¶
昔殷髙宗恭黙思道至誠動天天將報之以說為瑞王¶
在于鎬(集作/寢是)降神夢中審形旁求實得於此曾不待敷¶
奏以言明試以功脫刑人之衣被公衮之服(五字集作/被公衮)¶
授受之際君不疑臣不慙大哉邈乎殷之所以興也若¶
<pb:KR4h0022_WYG_787-12a>¶
非武丁之心同乎天地傅說之徳通乎神明何感動訢¶
合如此其易厥後唯文王以兆用太公自漁父而登國¶
師白旄一麾光定天下抑其隣歟由兹而遷莫不先顯¶
後幽右賢(蜀本/作資)左徳勒以漢秩束于周行使特逹自致¶
之士無聞焉吁可歎也夫以天驥之才而造父馭之則¶
必翼輕軒凌髙衢風翔電邁(一作/發)一日千里若制非其¶
人服非其車忘權奇務牽束挫盛氣頓逸足使遵乎尋¶
常之躅則終嵗疾驅望駑駘而不(一作/莫)及矣遇與不遇¶
<pb:KR4h0022_WYG_787-12b>¶
又何疑之(集作疑哉/一作歎哉)嗚呼見賢非難知之難知之非難¶
用之難用之非難特達難君人者苟以特達為心假無¶
殷宗之夢必自得說不然則雖使咎䕫稷契盡入其庭¶
亦葉公之見龍反疑懼矣况氤氲之中乎恍惚之際乎¶
貞元九年予自鎬徂洛息駕於虞虢之間外墟瞰原髣¶
髴其地逺跡雖昧清風若存想說命三篇幾墮(集作/墜)秦¶
火百代之後徳音如何乃作銘曰¶
赫赫湯徳如日(集作/火)不滅滔滔商祚如海不竭發祥播¶
<pb:KR4h0022_WYG_787-13a>¶
氣世祚(集作/作)聖哲國誕武丁野生傅說說始胥靡武丁¶
即祚(集作/阼是)徳通神交忽夢如悟(一作/寤)若帝導我期於顥¶
素有無之間邂逅相遇宵衣而起爰得其人貌符心㝠¶
如舊君臣飛龍在天山川出雲感激自致其間無因捨¶
築傅巖脫鱗鵬升(蜀本/作程)作霖時和奮檝川程金在吾礪¶
木從吾繩君何言哉殷道中興元凱攀堯微舜曷階阿¶
衡干湯抱鼎徘徊會合之際厥惟難哉何如夢中天授¶
神開惟賢是登道貴特達匪次勿用才其壅遏髙宗得¶
<pb:KR4h0022_WYG_787-13b>¶
說乃在恍惚揭銘摛光萬古不没¶
　　　汴河銘(并序/)　　　　　　　皮日休¶
夫垂後以徳者當時逸而後時美垂後以功者當時勞¶
而後時利若然者守道之主唯恐徳不美後時逸於已¶
民也夸力之主唯恐功不及當時勞於已民也故天下¶
也不逸不足守不勞不可去致其利害生於賢愚之主¶
自古然也則隋之疏淇汴鑿太行在隋之民不勝其害¶
也在唐之民不勝其利也今自九河外復有淇汴北通¶
<pb:KR4h0022_WYG_787-14a>¶
涿鹿(一作/郡)之漁商南運江都之轉輸其為利也博哉不¶
勞一夫之荷畚一卒之鑿險而先功巍巍得非天假暴¶
隋成我大利哉尚恐國家有淇汴之役因獻纖誡是謂¶
汴河銘¶
惟河瀰瀰循禹之軌厥有暴隋鑿通淮(集作/津)泗晝泣疲¶
民夜哭溺鬼似赭川流如松貫地龍舟未故江都已弑¶
陳跡空存遊波不止在隋則害在唐則利嗚呼聖王守¶
此而已¶
<pb:KR4h0022_WYG_787-14b>¶
　　　馬當山銘　　　　　　　　陸龜䝉¶
言天下之險者在山曰太行在水曰呂梁合二險而為¶
一吾又聞乎馬當彼之為險也屹乎(集作于/下同)大江之旁¶
恠石憑怒跳波發狂日黯風助摧牙折檣血和蛟涎骨¶
横魚吭幸而脫死神魂飛揚殊不知堅輪蹄者夷乎太¶
行仗忠信者通乎呂梁便舟檝者行乎馬當合是三險¶
而為一未敵小人方寸之包藏外若韋順(古本作/韋脂)中如¶
劒鋩蹈藉必死鈎𠢐必傷在古已極於今益彰(集作/昌)敬¶
<pb:KR4h0022_WYG_787-15a>¶
篆巖石俾民勿忘¶
　¶
　¶
　¶
　¶
　¶
　¶
　¶
<pb:KR4h0022_WYG_787-15b>¶
　¶
　¶
　¶
　¶
　¶
　¶
　¶
　文苑英華卷七百八十七¶
