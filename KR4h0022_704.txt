# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:00.496686
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷七百五
<pb:KR4h0022_WYG_704-1a>¶
欽定四庫全書¶
　文苑英華巻七百五　　　宋　李昉等　編¶
　文集七¶
　　相國李公集序一首　　相國韋公集序一首¶
　　禮部員外郎栁君集序一首¶
　　衡州刺史吕君集序一首¶
　　白氏長慶集序一首　　京兆元少尹集序一首¶
　　著作佐郎顧君詩集序一首¶
<pb:KR4h0022_WYG_704-1b>¶
　　　相國李公集序　　　　　　劉禹錫¶
天以王(集作/正)氣付偉人必餙之使光耀于世粹和絪緼¶
積于中鏗鏘發越形乎外文之細大視道之行止故得¶
其位者文非空言咸繋于訏謨宥宻庸可不記惟唐以¶
神武定天下羣慝既讋驟示以文韶英之音與鉦鼓相¶
襲故起文章為大臣者魏文貞以諌諍顯馬髙唐以智¶
謀(集作/畧)奮岑江陵以潤色聞無草昧汗馬之勞而任遇¶
在功臣上唐之貴文至矣哉後王纂承多以國柄付文¶
<pb:KR4h0022_WYG_704-2a>¶
士元和初憲宗遵聖祖故事視有宰相噐者貯之内廷¶
繇是釋筆硯而操化權者十八九公實得時而光焉公¶
諱絳字深之趙郡人在貢士中傑然有竒表既登太常¶
第又以詞賦外甲科授秘書省校書郎歳滿從調有司¶
設甲乙問以觀决斷復居髙品補渭南尉擢拜監察御¶
史未㡬以本官充翰林學士居中轉尚書主客員外郎¶
歴司勲郎中知制誥遷中書舍人風儀俊整敷奏讜切¶
言事感動上輙目送之一旦召至浴堂門與語半日將¶
<pb:KR4h0022_WYG_704-2b>¶
移(集作/柄)用于大寮稔熟民聽遂拜(一字集作/送出為非)户部侍郎¶
明年遷中書侍郎同平章事毅(集作/殷)然有直聲及冊免¶
而聞望益大周旋公卿間五為尚書歴御史大夫左僕¶
射一以三公領太常刺近輔居保釐登齋壇皆再焉太¶
和三年以司空鎮南鄭居二歳坐氣剛而折海内寃惜¶
之後三年嗣子前京兆府户曹掾璆次子前監察御史¶
裏行頊等泣持遺草請編之筆(集作/肇)自從試有司至于¶
宰天下詞賦詔誥封章啓事歌詩贈餞金石颺功凡四¶
<pb:KR4h0022_WYG_704-3a>¶
百餘篇勒成二十巻上所以知君臣啟沃之際下所以¶
備風雅詩聲之義洪鍾駭聽瑶瑟清音其在翰苑及登¶
台庭亟言大事誠貫理直感神動(集作/通神)祗龍鱗收怒天¶
日廻照古所謂一言興邦者信哉始愚與公為布衣游¶
及仕畿服幸同邑其後雖翔泳勢異而不以名數革初¶
心今考其文至論事䟽感人肺肝毛髮聳然(集作/昏聳)嗚呼¶
其盛唐之遺直歟¶
　　　相國韋公集序¶
<pb:KR4h0022_WYG_704-3b>¶
漢庭以賢良文學徴有道之士公孫𢎞條對第一席其¶
勢鼓行人間取丞相且侯使漢有得人之聲伊𢎞發也¶
皇唐文物與漢同風故天后朝燕國公說以詞標文苑¶
徴𤣥宗朝曲江公九齡以道侔伊吕徴德宗朝天水姜¶
公公輔杜陵韋公執誼河東裴公垍以賢良方正徴憲¶
宗朝河南元公稹京兆韋公惇以才識兼茂徴隴西牛¶
公僧儒李公宗閔以能直言極諌徴咸用䇿甲科(文粹/集作)¶
(對䇿/甲)於天下繼為有聲宰相古今相望落落然如騎星¶
<pb:KR4h0022_WYG_704-4a>¶
辰與夫啓版築飯牛者異矣公本名惇舉進士登賢良¶
既仕方更名䖏厚字德載漢丞相扶陽侯之裔孫後周¶
逍遥公敻之八代孫右僕射某之元子生而聰明絶人¶
在提孩發言成詩未㡬能賦受經於先君僕射學文於¶
伯舅許公孟容及壯通六經旁貫百氏咨天人之際遂¶
探厯數明天官窮性命之源以至於佛書尤所通逹(四/字)¶
(集作/尤䆳)初為集賢殿校書郎宰相李趙公監修國史引公¶
直東觀就改咸陽尉遷右拾遺轉左補闕世稱有史才¶
<pb:KR4h0022_WYG_704-4b>¶
而能諌諍入尚書為郎歴禮部考功皆人望所在上方¶
用威武以讋不庭宿兵寢乆韋丞相貫之酌人情上言¶
不合意册免因歴詆所善公在伍中出為開州刺史居¶
二(集作/三)年執友崔敦詩為相徴拜户部郎中至闕下旬¶
歳間以本官知制誥穆宗新即位注意近臣召入翰林¶
充侍講學士初授諌議大夫續換中書舍人侍遊蓬萊¶
池延問大義退而進六經法言二十篇優詔荅之賜以¶
金紫尋遷權知兵部侍郎知制誥翰林侍講史館修撰¶
<pb:KR4h0022_WYG_704-5a>¶
長慶四年春敬宗踐祚以公用經術左右先帝五年稔¶
聞其德尤所欽倚内署故事與外庭不同凡言翰林(集/作)¶
(内/翰)學士必草詔書有侍講者專備顧問雖官為中書舍¶
人或它官知制誥第用其班次耳不竄言於訓詞至是¶
上噐公且有以寵之乃使内謁者申命去侍講之稱慮¶
未諭于百執事居數日降命書重舉舊官以明新意尋¶
直拜夏官貳卿由是内庭辭臣無出其右者凡宻㫖必¶
承乎權輿故號承㫖學士上富有春秋未親庶政有疑¶
<pb:KR4h0022_WYG_704-5b>¶
(集作/凝)滯視公如蓍龜寳厯季年宫壺間一夕生變人情¶
大駭雖鼎臣無所關决惟内署得預叅畫(四字集/作叅焉)群議¶
悶(集作/開)然俟公一言而定戡難纉服再維乾綱今上繼¶
綂(集作/明)䇿勲第一擢拜中書侍郎同中書門下平章事¶
以髙才遇英主功顯人伏言無不從筆端膚寸澤及天¶
下盡罷冗食請歸才人事先有司物止常貢城社無犯¶
(集作/託)巖廊益尊感恩盡瘁不嗇神用太和二年十二月¶
上前言事未及畢辭疾暴盛(文集文粹作疾暴/作集作疾暴僨)以朝服¶
<pb:KR4h0022_WYG_704-6a>¶
委地同列白奏搢笏扶持之不能起上命中貴人左右¶
翼負(文粹/作輔)歸於中書如大醉狀上震驚咨嗟徴醫賜藥¶
旁午疊委㑹暮肩輿至第詰旦以疾(集無/疾字)不起聞贈禭¶
加常禮後十年嗣子蕃以太子舍人直𢎞文館編次遺¶
文七十通衘哀貢誠乞序以冠其首謹按公文未為近¶
臣以(文粹/作已)前所著詞賦(文粹無/此二字)讃論記述銘誌皆文士¶
之詞也以才麗為主自入為學士至宰相以往所執筆¶
皆經綸制置財成潤色之詞也以識度為宗觀其發德¶
<pb:KR4h0022_WYG_704-6b>¶
音福生人沛然如時雨褒元老諭功臣穆然如景風命¶
相之冊和而莊(集作/壯)命將之誥昭而毅薦賢能其氣似¶
孔文舉論經學其博似劉子駿發十難以摧言利者其¶
辯似管夷吾噫逄時得君奮智謀以取髙位而令名隨¶
之豈不偉哉初蕃既纂修父書咨於先執李習之請文¶
為領袖許而未就一旦習之悄然謂蕃曰翺昔與韓吏¶
部退之為文章盟主同時倫輩栁儀曹宗元劉賔客夣¶
得直韓栁之逝乆矣今翺又被病慮不能自述有孤前¶
<pb:KR4h0022_WYG_704-7a>¶
言賫恨無已將子薦誠於劉君乎無何習之夣奠於襄¶
州蕃具道其語余感相國之平昔且嘉(文粹/作憐)蕃之䖍䖍¶
孝敬(四字集/作䖍敬)庶㡬能世其家故不敢譲云爾(六字集作/固不譲云)¶
　　　禮部員外郎栁宗元文集序¶
八音與政通而文章與時髙下三代之文至戰國而病¶
渉秦漢復起漢之文至列國而病唐興復起夫政龎而¶
土裂三光五嶽之氣分(扶問/切)太音不完故必混一而後¶
大振初貞元中上方嚮文章昭回之光下飾萬物天下¶
<pb:KR4h0022_WYG_704-7b>¶
文士争執所長與時而奮燦焉(集作/然)如繁星麗天而芒¶
射(集無/射字)寒色正人望而敬者五行而已河東栁子厚斯¶
人望而敬者歟子厚始以童子有竒名於貞元初至九¶
年為名進士十有九年為材御史二十有一年以文章¶
稱首入尚書為禮部員外郎是歳以踈雋少檢獲訕出¶
牧邵州又謫佐永州居十年詔書徴不用遂為栁州刺¶
史五歳不得召病且革留書扺其友中山劉禹鍚曰我¶
不幸以謫死以遺草累故人禹鍚執書以泣遂(文粹/作因)編¶
<pb:KR4h0022_WYG_704-8a>¶
次為三十二(文粹作四十/五集作三十)通行於世子厚之䘮昌黎韓¶
退之誌其墓且以書來吊曰哀哉若人之不淑吾甞評¶
其文雄深雅徤似司馬子長崔蔡不足多也安定皇甫¶
湜於文章少所推讓亦以退之言為然凡子厚名氏與¶
仕與年暨行已之大方有退之之誌若祭文在今附于¶
第一通之末云　　退之言(集作退/之之言)¶
　　　衡州刺史吕君集序¶
五行秀氣得之居(劉集作/若非)多者為雋人其色㶑灔於顔¶
<pb:KR4h0022_WYG_704-8b>¶
間其聲發而為文章天之所與有物來相彼由學而致¶
者如工人染夏以視羽畎有生死之殊矣初貞元中天¶
子之文章煥乎垂光慶霄在上萬物五色天下文人(文/粹)¶
(作人/文)為氣所召其生乃蕃靈芝萐莆(吕集/作脯)與百果齊拆¶
然煌煌翹翹出乎其類終為偉人者㡬希矣東平吕和¶
叔實生是時而絶人甚逺始以文學振三川三川守以¶
為貢士之冠名聲四馳(文粹作名/都西馳)速如羽檄(文粹/作翼)長安¶
中諸生咸避其鋒兩科連中鋩刃愈出德宗聞其名自¶
<pb:KR4h0022_WYG_704-9a>¶
集賢殿校書郎擢為左拾遺明年犬戎請和上問能使¶
絶域者君以竒表有專對材膺選轉殿内史錫之銀章¶
還拜尚書户部員外郎轉司封遷刑部郎中兼侍御史¶
副治書之職㑹中執法左遷縁坐出為(二字吕集作謫/劉集無此二字)¶
道州刺史以善政聞改衡州年四十而歿後十年其子¶
安衡泣奉遺草來謁咨余叙(文粹作伸/吕集作紬)之成一家言凡¶
二百篇勒成十巻(集本無/此四字)和叔名温别字化光祖考皆¶
以文章至大官早聞詩禮於先侍郎又師吴郡陸贄(文/粹)¶
<pb:KR4h0022_WYG_704-9b>¶
(作李/質)通春秋從安定梁肅學文章勇於藝能咸有所祖¶
年益壯志益大遂撥去文學(劉集/作學)與雋賢交重氣槩覈¶
名實欽(劉集作歆/吕集作忻)然以致君及物為大欲毎與其徒講¶
疑考要皇王霸強之際臣子忠孝之道出入上下百千¶
年間詆訶角逐疊發連注(文粹/作中)得一善(吕集無/此三字)輙盱衡¶
擊節揚袂頓足信容得色舞于眉端以為按是言循是¶
理合乎心而氣將之昭昭然若掲日月而行孰能閼其¶
勢而争天光者乎(劉集無/乎字)嗚呼言可信而時異道甚長¶
<pb:KR4h0022_WYG_704-10a>¶
而命窄精氣為物其有所歸乎古之為書者先立言而¶
後體物賈生之書首過秦而荀卿亦後其賦和叔年少¶
遇君而卒以謫似賈生能明王道似荀卿故余所(文粹/無所)¶
(字/)先後視二書斷自人文化成論至諸葛武侯廟記為¶
上篇其他咸有為而為之始學左氏書故其文㣲為冨¶
豔夫羿之關弓唯巴蛇九日乃能盡其彀而廻注鷃爵¶
亦要中於尋常之間非羿之手弓有能有不能所遇然¶
而然也後之逹觧者推而廣之知余之素交不相索於¶
<pb:KR4h0022_WYG_704-10b>¶
文字之内而己¶
　　　白氏長慶集序　　　　　　元　稹¶
白氏長慶集者太原人白居易之所作也(白集元集文/粹並無也字)¶
居易字樂天始年二歳未(白集元集無此字/却疊樂天二字)始言試指¶
之無二字能不誤(事具樂天/與余書内)始既言讀書勤敏與他兒¶
異五六歳識聲韻十五志詞(諸本/作詩)賦二十七舉進士貞¶
元末進士尚馳競不尚文就中六籍尤擯落禮部侍郎¶
髙郢始用經藝為進退樂天一舉擢上第明年中㧞萃¶
<pb:KR4h0022_WYG_704-11a>¶
甲科由是試(諸本無/試字)性習相近逺求𤣥珠斬白蛇(文粹/有劔)¶
(字/)等賦洎百道判新進士競相傳於京師矣㑹憲宗皇¶
帝䇿召天下士樂天對詔稱㫖又中(白集文/粹作盛)甲科未㡬¶
選(白集文粹/無選字)入翰林掌制誥比比上書言得失因為喜¶
(白集文/粹作賀)雨詩秦中吟等數十章指言天下事人比之風¶
騷焉予始與樂天同校秘書前後(諸本作/之名非)多以詩章相¶
贈答㑹予譴掾江陵樂天猶在翰林寄與百韻律體(白/集)¶
(文粹/作詩)及雜體前後數十軸(詩本/作章)是後各佐江通復相酬¶
<pb:KR4h0022_WYG_704-11b>¶
寄巴蜀江楚間洎長安中少年逓相傚競作新詞自謂¶
為元和詩而樂天秦中吟賀雨諷諭閑適等篇時人罕¶
能知者然而二十年間禁省觀寺郵堠墻壁之上無不¶
書王公妾婦牛童馬走之口無不道至於繕冩模勒衒¶
賣於市井或持之以交酒茗者處處皆是(杭越間多作/碑模勒樂天)¶
(及予雜詩賣於市肆中/杭白集文粹並作揚)其甚者(白集文粹/有有字)至於盗竊名¶
姓苟求自售雜亂間厠無可奈何予常於平水市中(鏡/湖)¶
(旁草/市名)見村校諸童競習歌詠(諸本/作詩)召而問之皆對曰先¶
<pb:KR4h0022_WYG_704-12a>¶
生教我樂天微之詩固亦不知予之為微之也又鷄林¶
賈人求市頗切自云本國宰相每以百金換一篇其甚¶
偽者宰相輙能辨别之自篇章巳來未有如是流傳之¶
廣者長慶四年樂天自杭州刺史以右庶子詔還予時¶
刺郡(文粹作部白/集無郡字)㑹稽因得盡徴其文手自排纉成五¶
十巻凡二千一百九十一首前輩多以前集中集為名¶
予以為皇帝(白集元集作陛/下文粹作國家)明年當改元長慶訖於是¶
因號曰白氏長慶集大凡人之文各有所長樂天之長¶
<pb:KR4h0022_WYG_704-12b>¶
可以為多矣夫以諷諭之詩長於激閑適之詩長於遣¶
感傷之詩長於切五字律詩百言以(白集文/粹作而)上長於贍¶
五字七字百言而下長於情賦賛箴誡之類長於當碑¶
記叙事制詔長於實啓奏表狀長於直書檄詞䇿剖判¶
長於盡揔而言之不亦多乎哉至於樂天之官族景行¶
與予之交分淺深非叙文之要也故不書長慶四年冬¶
十二月四(白集/作十)日微之叙白氏長慶集五帙都五十巻¶
(通後集七十巻/三千七百餘首)¶
<pb:KR4h0022_WYG_704-13a>¶
　　　京兆元少尹集序　　　　　白居易¶
天地間有粹靈氣焉萬類皆得之而人居多就人中文¶
人得之又居多盖是氣凝為性發為志散為文粹勝靈¶
者其文冲以恬靈勝粹者其文宣以秀粹靈均者其文¶
蔚温雅淵凝䟽朗麗則檢不阨(集作/扼)逹不放古常而不¶
鄙新竒而不恠吾友居敬之文其殆庶㡬乎居敬姓元¶
名宗簡河南人自舉進士歴御史府尚書郎訖京兆亞¶
尹凡二十八年著格詩一百八十五律詩五百九賦述¶
<pb:KR4h0022_WYG_704-13b>¶
銘記書碣賛序七十五總七百六十九章合三十巻長¶
慶三年冬遘疾彌留將啓手足無他語語其子途云吾¶
平生酷嗜詩白樂天知我者我歿其遺文得樂天為之¶
序無恨矣既而途奉治命號而告予無㡬何㑹予自中¶
書舍人出牧杭州歳餘改右庶子移疾東洛明年復刺¶
蘇州四年間三換官往復奔命不啻萬里席不遑煖矧¶
筆硯乎故所托文乆未果就其刺蘇州又劇郡治數月¶
政方暇因發篋閱睹居敬所著文集其間與予唱和者¶
<pb:KR4h0022_WYG_704-14a>¶
數十首燭下諷讀憯惻乆之怳然疑居敬在傍不知其¶
一生一死也遂援筆草序序成復視涕與翰俱悲且吟¶
曰黄壤詎知我白頭徒念君唯將老年淚一灑故人文¶
重曰遺文三十軸軸軸金玉聲龍門原上土埋骨不埋¶
名嗚呼居敬若職業之恭慎居䖏之莊潔操行之貞端¶
襟靈之擴澹骨肉之郭愛丘園之安樂山水風月之趣¶
琴酒嘯吟(集作/咏)之態與人乆要遇物多情皆布在章句¶
中開巻而盡可知也故不序時寶厯元年冬十二月乙¶
<pb:KR4h0022_WYG_704-14b>¶
酉夕在吳郡西園北齋東牖下作序¶
　　　著作佐郎顧君集序(英華分文粹序詩集序作/兩門按皇甫湜集題作顧)¶
　　　　(况詩集序則當在七百十三巻英華既編入/文集門或恐不專是詩姑仍其舊)¶
　　　　　　　　　　　　　　　皇甫湜¶
吴中山泉氣象(文粹/作壯)英淑恠麗太湖異石洞庭朱實華¶
亭清唳與虎丘天竺諸佛寺鈞錦繡絶君出其中間翕¶
輕清以為性結泠汰以為質呴鮮榮以為詞偏得(文粹/無得)¶
(字/)於逸歌長句駿發踔厲往往若穿天心出月脇意外¶
<pb:KR4h0022_WYG_704-15a>¶
驚人語非尋常所能及最為快也李白杜甫已死非君¶
將誰與哉君諱况字逋翁以文入仕其為人類其詞章¶
甞從韓晉公於江南為判官驟成其磊落大績入佐著¶
作不能慕顧(集作/順)為衆所排為江南郡丞累歳脱縻無¶
復北意起屋於茅山意飄然若將續古三仙以夀九十¶
卒湜以童子見君揚州孝感寺君披黄衫白綃(集作文/粹作絹)¶
鞈頭眸子瞭然燦燦(集作文粹/作炯炯)清立望之真白珪振鷺¶
也既接歡然以我為揚雄孟軻顧恨不及見四(文粹/作三)十¶
<pb:KR4h0022_WYG_704-15b>¶
年於兹矣知音之厚曷甞忘諸去年從丞相凉公襄陽¶
有曰(集作/白)顧非熊生者在門訊之即君之子也出其詩¶
果工䄂君集(八字集作出/君之詩集)二十巻泣請(集作/示)余發之凉¶
公適移蒞宣武軍余裝歸洛陽諾而未副今又稔矣生¶
來速文乃題其集之首為叙¶
<pb:KR4h0022_WYG_704-16a>¶
　¶
　¶
　¶
　¶
　¶
　¶
　¶
　¶
<pb:KR4h0022_WYG_704-16b>¶
　¶
　¶
　¶
　¶
　¶
　¶
　¶
　文苑英華巻七百五¶
