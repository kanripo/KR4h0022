# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:59.473513
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷六百八十二
<pb:KR4h0022_WYG_682-1a>¶
欽定四庫全書¶
　文苑英華巻六百八十二　宋　李昉等　編¶
　邊防上¶
　　武皇帝作相時與嶺南酋豪書一首¶
　　武皇帝作相時與北齊廣陵城主書一首¶
　　與周冡宰宇文護論邊境事書一首¶
　　與章司空昭達書一首¶
　　貞陽侯與王太尉僧辨書一首¶
<pb:KR4h0022_WYG_682-1b>¶
　　重與僧辨書一首¶
　　與高湝書一首¶
　　　武皇帝作相時與嶺南酋豪書¶
　　　　　　　　　　　　　　　徐　陵¶
夫否終斯泰屯極則亨若日月之迴環猶隂陽之報復¶
近者數鍾九厄王室中微聖主欽明還承寳運即是高¶
祖武皇帝之孫世祖孝皇帝之子重光累聖𦙍國承家¶
天下生民孰不歸德賊勃不涯疎戚希纂帝圖信是奸¶
<pb:KR4h0022_WYG_682-2a>¶
兇階兹禍亂自王宫再淪於醜逆虜馬四飲於江沲社¶
稷阽危鑾輿幽辱勃身居列岳自御強兵髙視趦趄坐¶
觀成敗既而天維重綴國歩還康翻畫凶圖更謀神鼎¶
且其兵馬之任資於長昆方牧之權由於承聖操兄戈¶
而斬姪藉國寵而弑君不忠不義莫斯爲甚比春初便¶
遣大都督歐陽頠摭(通鑑/作蹉)城主傳泰等兇徒數十遂到¶
臨川吾奉承朝筭指畫戎畧樊滕耿賈戮力爭驅天地¶
靈祗水陸開道獲傳泰不勞於一箭擒歐陽無待於尺¶
<pb:KR4h0022_WYG_682-2b>¶
兵僞黨皆俘連城盡㧞所収軍資不可稱筭去月十六¶
日徳州刺史陳法武等願憤廻戈仍梟兇竪一夫挺劒¶
傳首上京萬里澄清人神慶躍彼豪門著姓典牧方州¶
拘隔天朝亟離寒暑公私憤歎豈可爲懐今王道平夷¶
理増懽忭朱明戒節比復何如軍士平安境内清謐吾¶
以庸薄叨秉國鈞恒務牽纒諸有勞敝自天數云否朝¶
禍荐臻東夏崩騰西京蕩覆身惟許國任在勤王宣力¶
皇家靡有寧歳一還京師保持鴻業四驅夷狄奪得江¶
<pb:KR4h0022_WYG_682-3a>¶
左始則杜龕元惡張彪不㳟據有泰稽連蹤巨震隨機¶
討掩觸向平夷叛臣任約徐嗣徽等屢引齊虜前年末¶
既踐京師江畔邊城皆爲戎戍頼貔貅騁力衛霍同心¶
殱厥胡夷不日清殄去年將夏傾國大來鐡騎八千許¶
匹甲士二十餘萬胡塵飛於北闕虜皷震於南宫躬率¶
偏禆聊與挑戰虜便土崩瓦觧投險赴坑大小皆擒鯨¶
鯢盡戮三江之上塞水無流千里之間伏屍相枕生獲¶
大都督蕭軌裴英起東方老李希光王敬寳等虜中驍¶
<pb:KR4h0022_WYG_682-3b>¶
將唯此數人屢破關西之兵頻取淮右之地一朝俘斬¶
無復孑遺逺邇敬欣華夷怖慴(一作/懼)如聞彼虜稍是危¶
亡尋命熊羆欲就征討方可以雷行趙魏電掃幽并混¶
一車書勢在朝暮而侯瑱䟦扈江川公私阻絶即平北¶
賊仍事南征肉袒面縛歸首闕庭即爲申聞優其禮秩¶
台儀不貶位遇兼常今所擒歐陽頠傳泰等莫不𢎞宥¶
政爾授其兵馬處以榮禄坦然逰狎無介懐抱年號武¶
平國即清晏君之聞此寧不欣躍但昔縁王事逰踐貴¶
<pb:KR4h0022_WYG_682-4a>¶
鄉日想山川依然舊識吾既忝荷朝私位逾台衮身持¶
帝王之柄手握天下之圖故鄉如此誠為衣繡故人不¶
見還同霄錦天涯藐藐地角悠悠言靣無由(一作/因)但以¶
情企今者王猷帝載化被無垠浮海窮山罔不咸格投¶
竽負鼎馳歩蒼龍崖穴丘園争趨金馬君之才具信羙¶
登朝如戀本鄉不能逰宦門中子弟望遣來儀當為申¶
聞各處榮禄深加將保念嗣音郵今遣某甲等使彼指¶
此不多陳諱白¶
<pb:KR4h0022_WYG_682-4b>¶
　　　武皇帝作相時與北齊廣陵城主書¶
　　　　　　　　　　　　　　　前　人¶
籍甚英風常懐眷屬封疆有限寤寐増勞辱此月九日¶
告深慰情佇方秋尚熱體中何如戎帳艱辛無乃為弊¶
吾以庸薄謬膺台鉉既荷先帝㧞擢之恩兼䝉今主責¶
成之寄政(一作/正)以皇齊大徳世紹和風方藉威靈庶平¶
讐耻提携小國願預藩臣還詔哀矜許垂容納奉勑湏¶
質便遣入朝部下諸將哀吾誠節一兒一弟無所遺恡¶
<pb:KR4h0022_WYG_682-5a>¶
立志立義無負上天但故丞相諸子及湛海珍等並依¶
勑㫖馳遣渡江主上又遣吏部尚書王通鴻臚卿謝岐¶
等至和州與司馬行臺共爲盟誓而蕭軌等决信叛亡¶
茍相陵易鬰從東道馳至北郊既逼宫闈無容靜黙兩¶
兩相對俱有損傷彼聞人馬因此奔散且置兵之地溝¶
澗且多退兵之時投赴相積近遣張都來此具是行人¶
所見但廣陵建業纔隔一江戰塲去岸不盈五里軍人¶
退散理反鄉家縁岸村人復有舟檝且蘆簰荻筏竟浦¶
<pb:KR4h0022_WYG_682-5b>¶
浮江千百爲羣前後相繼吾又勒兵案甲不聼討捕若¶
無恐懼並應安逹假使在此不可更生至彼而殂差非¶
吾過如其枉理必是興軍見伐於有道之人加兵於無¶
罪之國若彼王師如此又是違盟后土皇天山川社稷¶
察其怨語寧容相祐辱告承上黨殿下及匹婁領軍應¶
來江右師出無名此是和義小之事大差無違禮彼之¶
陵我自是乖言𤣥天所伐匹馬無違翻見怨尤一何非¶
理若彼鬼神有知寧可斯背鬼神無知何用盟㰱去歳¶
<pb:KR4h0022_WYG_682-6a>¶
抑逹摩等石頭天井連月亢陽三子纔降連冬大雪黄¶
袍盡没白帳皆浮既因之以泥塗兼加之以疾疫蕭裴¶
既退雲霧便除從爾以來稍成災旱定知衣冠之國禮¶
樂相承天道不言不容都㓕長江渺𣺌巨浪湯湯如闘¶
艦舟師詎有深利近梁山之戰即是前車蕪湖之役可¶
為明鏡昔晋侯不能乗鄭馬趙將不能用楚兵一非水¶
土難爲騁力揚州卑濕厥土塗泥如遇秋霖杳同江漢¶
假令蚩尤重出白起還生控代馬而陵波躡胡靴而湔¶
<pb:KR4h0022_WYG_682-6b>¶
水終難逞效詎有成功六州勇士雖有百萬十姓豪傑¶
徒勞千億不能爲患斷可知矣昔我平世天下乂安人¶
不識於干戈時無聞於桴皷故得兇人侯景濟我横江¶
天歩中危實由忘戰自亂離已乆人觧用兵女子無愧¶
於韓彭童兒不殊於衛霍吳鈎甚利蜀甲殊輕槊動風¶
霜弩穿金石髙樓大艦槩日(一作/月)陵雲叱咤而起風雷¶
吹嘘如倒山嶽侯車騎(三字一作停/車駐馬非)國家重將分陜上¶
流近隔以邉塵時虧表䟽王途既泰貢賦相望尋令子¶
<pb:KR4h0022_WYG_682-7a>¶
弟侍奉京邑蕭太保龍驤於賁海王儀同虎視於洞庭¶
若望高峰便當投袂何則凡諸將帥各䕶家鄉非直吾¶
人獨憂宗社日者頻辱司馬行臺及諸公有告裴行臺¶
當今方邵此諸賢莫非英傑其餘軍士悉是驍雄庸蜀¶
氐羗之兵烏丸百虜之騎以此衆戰誰能禦之何爲比¶
吾陪薄相懸何惡(十字/疑)諸君身名俱㓕來告以細栁之¶
軍踰於㶚上吾恐今之趙括不及廉頗也近張舎人至¶
始奉嚴勑朝廷遣劉叔經仍徃啓聞願逹丹誠用停王¶
<pb:KR4h0022_WYG_682-7b>¶
赫伏計天慈理當懸照此身日月所鍳天地所明豈敢¶
虚言欺望宸極足下既未知始末容有疑恠大軍多士¶
希惠矜(一作/務)𢎞量非此失時騰表䟽幸停師旅巳存盟¶
信庶其小國永申藩禮天心無爽邇遐一同(一作/同知)投筆¶
悚慨不復多白陳諱頓首¶
　　　與周冡宰宇文䕶論邊境事書¶
　　　　　　　　　　　　　　　前　人¶
國有三慶民有四安所謂通和是由隣睦况周陳欵好¶
<pb:KR4h0022_WYG_682-8a>¶
一紀于兹懐抱相期百世方逺灌𤓰之美乆勑邉吏拾¶
橡之尤想應無忽梁氏以漸水東為安湘小郡宜立巴¶
州多歴年所此於荆部本包分界近得刺史符元舉啓¶
稱蕭山歸忽遣杜元茂神僧訓等將率人馬踰淄潰(疑/衍)¶
(一/字)渉澌便置城隍謀為侵軼適荷隣徳合州見還不容¶
今眷(一作/眷顧)仍縱蕭氏元舉累移論及翻相河漢更徃研¶
問便騁鋒鏑彼軍人恃勇遂致俘擒聞此紛紜甚以驚¶
歎其商奄餘孽才力甚微為暴邉城良慿大國但情均¶
<pb:KR4h0022_WYG_682-8b>¶
忌器不可加兵便勑軍司以禮相放且前嵗所大疆城¶
本以南平等五郡輸薦貴朝至如安湘既屬巴郡幸承¶
隣惠無候渉言放(一作/故)下漸東唯如灃北政是標其大¶
桶屬荆州之界耳彼此方申分好義絶規圖所貴唯和¶
所重唯信夫以南平等郡地壙民豐雲夣之田楚王為¶
寳吳當勁蜀晋拒强秦資彼山川並為州鎮朕若棄其¶
仁義務廣封域寧容延嵗並貢周朝今者和親巳固山¶
岳而方謀尺寸之土用益蒹葭之地哉幸非竊疾相見¶
<pb:KR4h0022_WYG_682-9a>¶
鍳容江陵小冦既爾䖍劉前至之言或相誣罔一二因¶
使人宇文平口具其懐耿耿故此相白陳諱頓首¶
　　　與章司空昭達書　　　　　前　人¶
君(一作/名)白日聖朝受命天下廓清所餘殘兇唯有歐紇¶
南通交愛比據衡疑兄弟叔姪盤阻川洞百越之賮不¶
供王府萬里之民不由國家明公受脤嚴冬持兵杪嵗¶
開冰踐露&KR0778;(一作/炬)火宵行便届含淮乃其神速未騁三¶
畧非勞六竒薄交旗鼓仍平醜類自太清之末永定以¶
<pb:KR4h0022_WYG_682-9b>¶
來所闢疆界不過郡邑今兹赴㨗(一作/接)二十餘州若較¶
此功庸方兹英力漢之馬援不能為擬吳之歩隲故是¶
相懸况孫處宗之叛徒正槌盪主耳公私慶快豈可而¶
言且僕一子屯窮妖徒所制五嶺遐夐存亡不測𤣥懐¶
飲淚破膽復全䝉荷英㤙保其身命餘年仰戴何力能¶
勝今遣主師某馳徃稱慶徐君(一作/名)呈¶
　　　梁貞陽侯與王太尉僧辨書¶
　　　　　　　　　　　　　　　前　人¶
<pb:KR4h0022_WYG_682-10a>¶
　　此篇移入六百七十七巻贈答門庶幾一事相次¶
　　今存其目¶
　　　重與王僧辨書(已見六百/七十七巻)¶
　　　與髙湝書　　　　　　　　宇文憲¶
山川有間毎深勞佇仲春戒節履納(周書本傳/作納履)惟宜承¶
始屇兩河仍圖三魏(本傳/作位)二者交戰想無虧徳昔魏歴¶
云季海内横流我太祖撫運乗時大庇黔首皇上嗣膺¶
下武式隆景業興稽山之㑹緫盟津之師雷駭唐郊則¶
<pb:KR4h0022_WYG_682-10b>¶
野無横陣雲騰晋水則地靡嚴城襲偽之酋既犇竄於¶
草澤竊號之長亦委命於旌門徳義振於無垠威風被¶
於有截彼朝宿將舊臣良家戚里俱升榮寵皆糜好爵¶
是使臨漳之下効死争驅營丘之前奮身畢命此豈唯¶
人事抑亦天時宜訪之道路無俟傍說吾以不武任緫¶
元戎受命安邉路指幽冀列邑名藩莫不屈膝宣風導¶
化皆荷來蘇足下高氏令王英風夙著古今成敗備諸¶
懐抱豈不知一木不維大厦三諫可以迯身哉且殷微¶
<pb:KR4h0022_WYG_682-11a>¶
去商侯服周代項伯背楚賜姓漢朝去此弗圖茍狥亡¶
轍家破身殞為天下笑又足下諜者為侯騎所拘軍中¶
情實具諸執事知以弱卒弊(本傳/作𤨏)甲欲抗堂堂之陣縈¶
帶汚城冀保區區之命戰非上計無待于疑守乃下䇿¶
或未相許已勒諸軍分道並進相望非逺慿軾有期兵¶
交命使古今通典不俟終日所望知機也¶
　¶
　¶
<pb:KR4h0022_WYG_682-11b>¶
　¶
　¶
　¶
　¶
　¶
　¶
　¶
　文苑英華巻六百八十二¶
