# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:03.671460
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷七百七十三
<pb:KR4h0022_WYG_772-1a>¶
欽定四庫全書¶
　文苑英華卷七百七十三　宋　李昉等　編¶
　帝徳中¶
　　開元紀功徳頌一首　龍池聖徳頌一首¶
　　大唐封禪(一作/祀)壇頌一首¶
　　華山述聖頌一首¶
　　　開元紀功徳頌(并/序)　　　　　張九齡¶
臣聞蠻夷猾夏唐虞已然天之所生類不可絶嘗有拓¶
<pb:KR4h0022_WYG_772-1b>¶
境者矣而固也為患或有欵塞者矣而必也無親是以¶
古之哲王審其若此則限以荒服斷非純臣不貢不王¶
武功居後不庭不率文徳是先三代所以直道百蠻所¶
以向化逮乎春秋之衰諸侯以力征伐自出戎心大啟¶
謀夏亂華干盟偪好王綱弛而若綴天道厭而將革則¶
有彊能攘刼暴息交侵雖雜覇之無成亦反經之所取¶
其負力者乃塹山堙谷盡境而築長城其黷武者則輓¶
粟飛芻窮兵以耗中國又失於下䇿而悔在末年彼王¶
<pb:KR4h0022_WYG_772-2a>¶
畧之不恢殆千餘載矣夫有其虞而無豫思其患而不¶
圖所謂能國將安貴聖物豈終否道非固窮鍳之者昊¶
天救之者英主𤣥命陰隲付畀(集作/俾付)神武我太宗一戎¶
衣而大定我皇帝再受命而太平不是古而務文不非¶
今而忘戰以時變而消息與天元(川粹集本/作元興天)而合符日¶
月之所照臨陰陽之所陶冶凡有在地莫不禀朔而東¶
夏郡縣北隙山戎先是四十年侵軼數百里自茲氣奪¶
數以病告既威攘之不讋且力制之不可或朝或否為¶
<pb:KR4h0022_WYG_772-2b>¶
虺為蛇幽鄣未遑以㓕烽邊域安得而弛柝曠日持久¶
兵連禍結(一作/㓗)率由事邊是無寜嵗二十二春乃命右¶
羽林衛大將軍兼御史中丞幽州長史張守珪將中軍¶
都督諸鎮雄名先路夷裔生風載馳信臣繼發精卒戒¶
嚴有赫張皇若神公卿大夫未始測也將校部曲亦莫¶
知也皇帝方淵(集作泉又/作日避諱)靖以慮之乾剛以斷之初决¶
䇿於九重已收功於萬里矣二十二年冬十有二月中¶
貴將命元戎受律三軍疾雷於不時二庭䘮膽於非意¶
<pb:KR4h0022_WYG_772-3a>¶
欲遁則衆潰不保欲拒則兵鋒莫當因而(一作/命)偽降幸¶
且(川粹/作以)紓禍遽圖反覆將肆鴟張觀釁先入(集本川/粹作人)豈¶
伊負我以間諜而情得乗猜攜而計從或竒兵以嘗或¶
厚利以㗖無何變作果自族誅兇元惡首鬼得(集作/惑)神¶
誘假天威而無前覆鳥巢而何有於是諸部大駭率種¶
(二本/作衆)復歸責以不義之尤捨其不臣之罪既服即序有¶
威且懐載籍以来固未之見也昔我睿祖即句驪於拾¶
遺今茲聖謀易林胡於反掌獻功有續(一作/績)後嗣無忘¶
<pb:KR4h0022_WYG_772-3b>¶
(一作/怠)百王所廢之勲四夷未賔之俗自我底定巍乎發¶
(二本/作登)皇其若此也於是彼節使與羣帥因東師之凱旋¶
離而族談合而公議以為主上憫一隅之苦垂不伐之¶
畧以計易戰以兵去兵神斷自天虜平不日且軍未血¶
刃敵免膏原宻承無方之謀坐致不陣之㨗有征無戰¶
真王者之師歟而不彰羙於吾君得無臣子之罪不表¶
聖於帝載曷稱文武之時乃率其屬至於固請帝三讓¶
徳而曰俞哉夫曲成萬類者天為而不有下濟兆庶者¶
<pb:KR4h0022_WYG_772-4a>¶
聖成而不居物無謝生於天雖云至道人無歸羙(集作/功)¶
於聖何以最靈雖無已無名所宜絶於言象而惟忠與¶
義固不廢於頌述大雅曰(集作/云)徐方既同天子之功又¶
曰明明天子令問不已其此之謂也臣拜手稽首(集作/冄拜)¶
(頓/首)敢獻頌曰¶
赫赫天威兮被遐荒蠢茲山戎兮不来享(集作/王)命南仲¶
兮整六師出幽陵兮轥九夷簸赤山兮蕩滄海弔無吿¶
兮伐有罪徒不動(集作/勤)兮車不殆虜震驚兮兵氣倍昔¶
<pb:KR4h0022_WYG_772-4b>¶
負固兮今安在鬼自殱兮裔既平謀既售(集作/集)兮聖自¶
明我不戰兮獻戎捷俾厥後兮揚天聲¶
　　聖自明(集作聖/日月)¶
　　　龍池聖徳頌(并/序)¶
臣聞昔者𤣥徳升聞皇天眷命元聖有作上帝何言必¶
見意於休徴不(文粹無/不字)忘象於幽賛惟茲降鍳若曰專¶
精道周萬物者其魄(集作/神)尤功濟生人者其祥大粤若¶
古始肇有君臣巢燧之前寂寥(集作/寞)無紀書契而(文粹/作之)¶
<pb:KR4h0022_WYG_772-5a>¶
後炳煥可觀若乃鬼神睢盱品彚紛錯性命未正吉㐫¶
不定而太昊氏將通其徳則河為之出圖人食未粒鳥¶
獸又茹時不耕稼器無耒耜而神農氏將教其本則天¶
為之雨栗蚩尤不道炎帝不制銅鐵鑄兵豺狼横厲而¶
軒轅氏將禁其暴則天為之降𤣥女洪水方割下民昏¶
墊堯徳莫能弭厥災舜功不能除其害而夏后氏將底¶
其績則洛為之出書因茲以還(文粹/作降)殆(文粹/作盖)三千嵗矣¶
其間木火更王雲物吿符有若狼銜鉤魚躍舟素靈哭¶
<pb:KR4h0022_WYG_772-5b>¶
(文粹/作出)黄星見豈不以湯徳有慙武善未盡漢道既雜魏¶
方亦偏唯以一至之應且為興王之兆則未有天錫真¶
符聖受明(文粹/作休)命逺與大禹相續超與上皇比崇如我¶
國家之盛者焉洪惟龍池盖天之所以祚聖即今上卜¶
居之舊里(集作/真)京師爽塏之地(集作/所)傍無竇澤中忽(集/作)¶
(無/非)檻(集作/濫)泉非常而靈液涓流無機而神池(文粹/作化)浸廣¶
榮光休氣若煙若雲所未嘗(文粹/作曽)有則此之出雖清可¶
以鑑而深不見底鱗介瑰詭於牣(文粹作/充蒲)其中時莫知¶
<pb:KR4h0022_WYG_772-6a>¶
其所然目(二本/作日)徒見其有異中宗採識者之議猒(文粹/作壓)¶
王氣而来逰聖上處或躍之時乗(二本/作出)飛龍而合應臨¶
淄始封也邸第在焉上黨歴試也靈符紹至天其以是¶
永命我唐圖象(文粹作/國家)丁寜有所底止其若茲也夫成¶
數有時而否至理無代而亡固在乎大聖之生也乗運¶
而作皷天下之動安天下之危故奬(集作/將)順成功自古¶
之啟佑之也如彼克定多難自天之恊賛之也如此初¶
中宗違代(集作/氏非)后黨窺隙大盜狃於得志羣慝起而擅¶
<pb:KR4h0022_WYG_772-6b>¶
朝(集作/權)若綴旌旒然當此時也天與若不取鬼謀或(文/粹)¶
(作/若)不恊則我宗祖之業無乃將墜(文粹有/而字)億兆之命亦¶
猶倒懸聖人感(集作/蹙)之提劍而起雷電一奮妖沴以清¶
内難既衰外虞有謐推戴太上臨照(文粹作/照臨)萬邦寔天¶
之為與人更始系皇統維乾綱决綻補壊蕩瑕滌穢而¶
乃闕典咸備舊章悉舉處窮盡逹在困必通品物資以¶
再生寰區為之一變然後反華偽於朴還澆醨(集作/漓)於¶
淳以大道為原以至仁為根動推是心以御於事人見¶
<pb:KR4h0022_WYG_772-7a>¶
徳而興行神享誠而介福故不在於刑罰亦不在於禱¶
請大造財(文粹/作化)成𤣥猷允(二本/作充)塞有如陽春播澤觸類¶
皆滋太山起雲無逺不徧雖昆蟲草木與蠻貊要荒樂¶
其所生安其所習在牛羊而勿踐有干戈而載戢又况¶
於衣冠華夏禮樂家邦而不形(集作/刑)於斯湏不久(文粹/作彰)¶
於漸漬者也夫然何教非徳何化非經何能亊之不舉¶
何醇精之未極周漙洋溢成(集作/於)乎緝熈至於太和莫¶
不允若體侔天地之大事出皇王之表豈擎跽曲拳盡¶
<pb:KR4h0022_WYG_772-7b>¶
禮極力將欲(二本/作用)彦聖不啻其口所能稱誦於吾君所¶
可殆庶於至徳且往者之有開也天感精以降聖聖敬¶
命以奉天此誠有元則欽明文思及茲報本必嚴祗齋¶
慄靈慶以屬之神化以答之與初相明其徴乃著紛(集/作)¶
(絲/)綸先兆非篤信歟由是言之統天者人合符者聖而¶
羙(集作/差)徳序命殊尤篤絶豈多乎哉至如古之興王必¶
有所感五帝更尚五運傍(集作/旁)通土者黄中之精於金¶
為母(集作/王)水者善利之物於土為妃苟應(集作/配膺)期而有¶
<pb:KR4h0022_WYG_772-8a>¶
来必合徳而為表是則然矣天其或者亦以阜育羣化¶
發揮隤(集作茂文/粹作畨)祉始吿以聖有明徴終成乎帝之神¶
冊因其立象之本㑹以相乗之數則載祀(集作/代)六百厯¶
紀千年變而通之胡可量也宗子宗正卿褒信郡王璆¶
(文粹/作□)等若干人伯父伯兄仲叔季弟聚族相與詣闕上¶
言天意昭著固已久矣人事符合亦云至矣而一徳是¶
建太階既平靈臺靈沼赫赫明明天之為大雖莫能名¶
王之在鎬(集作皇/王之鎬)豈無頌聲上初克讓抑而未許至於¶
<pb:KR4h0022_WYG_772-8b>¶
累請乃曰俞哉史臣不敏敢獻頌曰¶
體侔天地(集文粹/作包)阜育羣化(群閩本/作肇)茫茫元昊載凝載¶
薄在帝庖犧繼天而作浩浩洪水包山襄陵舜亦命禹¶
夏氏以興龍圖龜書二王是膺湯武以下夫何足徵¶
　　　右元命¶
於鑠巨唐乗運而起纉禹之統(集作/績)系堯之紀五聖在¶
天丕命曾孫髙視河洛同符混元亦有黄龍出於靈沼¶
明明穆穆天子之表¶
<pb:KR4h0022_WYG_772-9a>¶
　　　右聖徳¶
倬彼東井昭彰(集作/章)于天沉精降液下為靈泉靈泉¶
有泚其深無底泌之洋洋其甘如醴清徳之鑑柔道之¶
體洪源濬規實天所(集作/之)啟¶
　　　右靈泉(文粹作/龍泉)¶
濯濯靈泉𡨕(二本/作洞)冥皇祗滋液流衍(文粹/作行)化為神池曰¶
止曰行惟聖之作匪鱣匪鮪惟龍之躍植物斯生動物¶
斯樂天根(集作/眼非)有見曾是不涸¶
<pb:KR4h0022_WYG_772-9b>¶
　　　右神池¶
靈有休氣紛紛郁郁如山之苞如雲之族潜龍在下瞻¶
烏在(集作/斯)屋兆云其吉周爰咨詢既契我龜又叶我人¶
鎬雖舊京其命維新¶
　　　右休氣¶
蜿蜿(集作/宛彼)黄龍神池自出靈化惚恍(集作/恍愡)噴雲沃日吿¶
帝之符其儀孔佶或潜於泉或見在(集作/乎)田與時順動¶
亦應于(集作/乎)天克配我皇無徳稱焉¶
<pb:KR4h0022_WYG_772-10a>¶
　　　右黄龍¶
　　　大唐封禪(一作/祀)壇頌　　　　張　說¶
皇唐六葉開元神武皇帝再受命致太平乃封岱宗禪¶
社首鑿石紀號天文煥發儒臣志羙立碣祀(集作/祠)壇曰¶
厥初生人俶有君臣其道茫昧其氣朴畧因時歘起與¶
運而紛落泯泯沒沒而(集作文粹/無此字)無聞焉爾後聖人取¶
法象立名位衣裳以等之甲兵以怛之於是禮樂出而¶
書記存矣究(集作文/粹作反)其源教(集作文/粹作致)敬乎天地報其本¶
<pb:KR4h0022_WYG_772-10b>¶
致羙乎鬼神則封禪者帝王受天命吿成功之為也閱¶
曩聖之奥訓考列辟之通術疇若天而不成曷背道而¶
靡失由是推之封禪之義有三帝王之畧有七七者何¶
傳不云乎(集本文粹/無乎字)道徳仁義禮智信順之稱聖哲逆¶
之號狂悖三者何(集本文粹/無此字)一位當五行圖録之序二¶
時㑹四海昇平之運三徳具欽明文思之羙是謂與天¶
合符名不死矣(集作/已)有一不足而云封禪人且未許其¶
如天何言舊史者君莫道於陶唐舜禹(文粹作/虞舜)臣莫徳¶
<pb:KR4h0022_WYG_772-11a>¶
於臯陶稷卨三臣備徳皆有天下仲尼敘帝王之書繋¶
魯秦之誓明魯祀周公用王禮秦承伯益按周統孔聖¶
㣲㫖不其效歟然秦定天下之功髙享天禄之日淺天¶
而未忘庭堅之徳也故大命復集於皇家天之賛唐不¶
惟舊矣其興之也𤣥靈啟廸黄祗顧懐應歸運以義舉¶
撫来蘇以利見䕶也無放夏之慙武也無伐殷之戰髙¶
祖創業四宗重光有徳(集本文粹/作徳有)格天漏泉蒸雲濡露¶
菌蠢滋育氤氲㴠煦若天地之覆載日月之照臨漙有¶
<pb:KR4h0022_WYG_772-11b>¶
形而希(集本文/粹作㲽)景罄無外而宅心百有八年于茲矣皇¶
帝攘(集作/襄)内難而啟新命戴睿宗而纉舊服宇宙更闢¶
朝廷始位盖羲軒氏之造皇圖也九族敦序百姓昭明¶
萬邦咸和黎民於變立土圭以歩歷革銅渾以正天盖¶
唐虞氏之張帝道也天地四時六官著禮井田三壤五¶
圻成賦廣九廟以尊祖定六律以和神盖三代之設王¶
制也武緯之文經之聖謩之神化之然猶戰戰兢兢日¶
慎一日約規誨以進徳遂忠良以代工講習乎無為之¶
<pb:KR4h0022_WYG_772-12a>¶
書討論乎集賢之殿寵勇爵貴經門翼乎鵷鸞之列在¶
庭毅乎貔貅(文粹/作豹)之師居鄙人和傍感神寶㳫至乾符¶
坤珍千品萬類超圖軼(集本文/粹作益)諜未始聞記我后以人¶
瑞為心(集本有/初字)不以物瑞為意王公卿士儼然進曰休¶
哉陛下孝至于天政合於(文粹/作于)道前年祈后土人獲大¶
穰間嵗祀圓丘日不奄朔感祥以祚聖因事以觀天天¶
人交合其則不逺意者喬岳(集作文/粹作和)埽(集作/域)路望翠華¶
之来上帝儲恩俟蒼璧之禮久矣焉可專讓而廢舊勛¶
<pb:KR4h0022_WYG_772-12b>¶
羣臣固言勤帝知罪至於再至於三帝乃揖之曰欽崇¶
天道俯率嘉話恐徳不類敢憚于勤其撰廵狩之儀求¶
封禪之故既而禮官不誠而備軍政不謀而輯天老練¶
日雨師洒道六甲按隊八神警蹕孟冬仲旬乗輿乃出¶
千旗雲列(集本文/粹作引)萬㦸林行霍濩燐爛飛焰揚精原野¶
為之震動草木為之風生歴郡縣省謡俗問耆年舉百¶
祀興墜典葺闕政攸徂之人室家相慶萬方縱觀千里¶
如堵城邑連歡丘陵聚舞其中垂白之老樂過以泣不¶
<pb:KR4h0022_WYG_772-13a>¶
圖蒿里之䰟復見乾封之事堯雲往舜日還神華靈鬱¶
爛漫乎穹壤之間是月来至於岱宗祗祓齋宫滌(集作/亨)¶
濯靜室凝神𤣥覧將欵太一議夫㤗山者聖帝受天官¶
之宫天孫㹅人靈之府自昔立國莫知萬數克升中而¶
建號惟七十而有五我髙宗六之而今七矣非夫尊位¶
盛時明徳曠代遼濶難并之甚哉先時將臻夫大封也¶
累封壇(集本文/粹作疆)於髙岡築泰壇於陽阯(集作/趾)夫其天壇¶
三襲辰陛十二咸秩衆靈列座有次崇牙樹羽管磬鏞¶
<pb:KR4h0022_WYG_772-13b>¶
皷宫懸於重壝之内干戚釵殳鈎㦸戣戵周衛於四門¶
之外伐國重器傳代絶瑞旅之於中庭玉輦金轂翠冒¶
黄屋夾之於端路庶官百辟(集作/僚)羗夷蠻貊褒成之後¶
讓王之客叙立於禮神之塲髦頭拏牙鐡馬金鏃介冑¶
如雪旗幟如火逺匝於清禁之野於是乎以(集有/夫字)天正¶
上元法駕徐進屯千乘於平路留羣臣於谷口皇帝御¶
六龍陟萬仞獨與一二元老執事之人出天門臨日觀¶
次沆壑宿巉巖赤霄可接白雲在下庚寅祀髙祖於上¶
<pb:KR4h0022_WYG_772-14a>¶
封以配上帝命衆官於下位以享衆神皇帝冕裘登壇¶
奠獻俯僂金奏作(集作叶/金奏)佾羽舞撞黄鐘歌大吕開閶¶
闔與天語請(集本文/粹作清)將信公奉斗布度懋建皇極勤恤¶
蒼生招嘏乎未兆禳災乎未萌上下傳節而禮成樂遍¶
福夀同歸而帝賜神䇿乃檢玉牒於中頂揚紫燎於髙¶
天庶衷誠而上逹若憑焰而駕煙日轡方旋神心餘眷¶
五色雲氣拂馬而(集本文/粹作以)随人萬嵗山呼從天而至地¶
越翌日尊睿宗侑地祗而禮社首遂張大樂覲東后國¶
<pb:KR4h0022_WYG_772-14b>¶
風惟舊無黜幽削爵之誅王澤惟新有𤯝災火賚之慶¶
不浹日至化洽於人心不崇朝景福遍於天下然後藏¶
金匱於祏室廻玉鑾於上都煌煌乎真聖朝之能事而¶
髙代之盛節者也于斯之時華戎殊俗異音同歎曰岳¶
(集本文/粹作)合多雨山峻多雲(一作/靈)豈有大舉百萬之師尅¶
期千里之外及行事之日則天無㸃翳地無纎塵嚴冬¶
變為韶景寒谷鬱為和氣非至徳孰能動天如此其順¶
者乎昔人云自西自東自南自北無思不服今信知聖¶
<pb:KR4h0022_WYG_772-15a>¶
人作而萬物覩其心服之謂矣或曰祭泰折主先后非¶
禮歟曰是禮也非宜也王者父事天母事地侑神崇孝¶
無嫌可也且夫柴瘞外事帝王主之烝嘗内事后妃助¶
之是開元正人倫革弊禮起百王之法也故令千載承¶
(集本文/粹作成)末光聆絶韻咀甘實潄芳潤爍𤣥妙之至精流¶
不已之淑聲臣說作頌吿於神明四(集作/三□)皇墳而六(集/作)¶
(五/□)帝典雖吉甫亦莫能名徒採彼輿人之詩曰大矣哉¶
維天為大維皇則之(集作/則)率我萬國受天之祺子孫百¶
<pb:KR4h0022_WYG_772-15b>¶
代人神共保綏之云爾而已矣¶
　　　華山述聖頌(并/序)　　　　　　逹奚珣¶
序曰懸象著明莫大乎日月我聖人之文也發祥儲祉¶
莫大乎神祗文之所繇興也原夫天作太華氣雄羣山¶
秉靈伊河受命如響自坤元之所開拓雲帝之所廵逰¶
祀典雖存宏圖盖闕洞陰陽之不測其惟大聖歟於是¶
藻翰自天發揮神化建碑于廟以光寵焉乃命朝英實¶
司其亊經始勿亟庶人子来徒觀其神翰坤珍羙石次¶
<pb:KR4h0022_WYG_772-16a>¶
玉追琢之際厥聲冷然磨礱之後其光洞納樹之平地¶
嶷巖斷山六龍盤薄紏其上羣神羅(集作/離)立負其下藝¶
事既畢宸章乃開竊以洪鑪大造之時天動地業秘籙¶
聿来之日風摇雲起詞義至廣含元(一作/光)氣而運行翰¶
墨至精吐奎星而飛動剛柔相錯神妙無方合而五光¶
昭離而萬象列宇宙之間粲如也繇是發巖巒之氣色¶
益祠廟之風稜不怒而威有来加敬盖因大君之一顧¶
也寵秩榮幸不其至哉初有司以法駕時廵路直斯地¶
<pb:KR4h0022_WYG_772-16b>¶
將選巨石先期底功天意若曰夫人神之主也嚴神以¶
為人也今穡事未已工徒復興人儻失業神將何據方¶
待嵗暮以湏後圖粤若碑版嶪乎刋刻通其變則人不¶
倦節其用而財不傷俾夫役者逸於從亊天之臨下其¶
道有赫曲成萬物何往非宜時厥使臣乃昌言曰國之¶
大事在祀神之所歆在徳以徳舉事吾君有光比夫周¶
銘弇山存乎車轍馬跡漢祠少室盖欲遥輿(一作/興)輕舉¶
至誠逮下可同年而道哉頌聲未作詞客之過小人固¶
<pb:KR4h0022_WYG_772-17a>¶
陋逰聖難名實頼文宗繼其不逮敢託吕補闕向為之¶
頌云¶
天輔聖徳配極而崇帝者祖號神行慈㫖布澤而洽人¶
之父兮叶命髙嶽喻夀其聲招靈祜兮飛文孤標洒翰¶
天類使物覩兮騰雄激烈交夫聲芬&KR0367;上古兮發潤飄¶
清揔此先(一作/光)氣覆下土兮探異閱妙意力猶懸空作¶
矩兮徴往到近辭聽相援(一作/受)無與伍兮¶
　¶
<pb:KR4h0022_WYG_772-17b>¶
　¶
　¶
　¶
　¶
　¶
　¶
　¶
　文苑英華巻七百七十三¶
