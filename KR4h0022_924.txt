# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:10.920404
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷九百二十四
<pb:KR4h0022_WYG_924-1a>¶
欽定四庫全書¶
　文苑英華卷九百二十四　宋　李昉等　編¶
　職官三十二(刺史/六)¶
　　黔州刺史薛舒碑一首¶
　　常州刺史獨孤及碑一首¶
　　房州刺史杜元徽碑一首¶
　　温州刺史裴希先碑一首¶
　　　黔州刺史薛舒神道碑　　　韋　建¶
<pb:KR4h0022_WYG_924-1b>¶
名位所以寵賢爵禄所以馭貴徳盛者慶逺源深者流¶
長垂裕後昆啓迪前烈今見其人矣薛氏之先奚仲為¶
夏車正仲虺為湯左相與滕爭長薛實先封佐漢登台¶
因而胙土河東冠族代不乏賢五代祖道衡隋吏部侍¶
郎内史侍郎隋文帝創造霸圖發揮綸翰變當時之文¶
體髙祖収皇朝行臺金部員外天䇿府學士我太祖之¶
經綸王業專掌詔檄擅經國之詞宗凡所事業著於史¶
傳曽祖原超皇朝户部尚書中書令汾陽縣開國男丹¶
<pb:KR4h0022_WYG_924-2a>¶
青景化金玉王度訏謨載於盟府故事畱於臺閣祖毅¶
皇朝鄜州洛交縣令大子舎人父儒童皇朝京兆府醴¶
泉縣丞贈梁州都督潛徳養蒙晦眀蔵用位不克量道¶
屈安卑武子之徳在人太丘之徳益茂府君諱舒字仲¶
和醴泉府君之長子也元和誕靈純粹時秀覃訏有異¶
敏惠夙成聞詩禮之義方深仁眀之正性讀書知王霸¶
大體覽史纂名臣髙節脫畧細務經濟逺圖銓衡賞擢¶
年十九授華州司士參軍従累士也轉相州司法參軍¶
<pb:KR4h0022_WYG_924-2b>¶
又遷岐州司功參軍鄴郡舊都扶風左輔掾曺之選必¶
先才地以儒學飾吏以明察涖官筮仕之初有令名再¶
命而傴不忘循牆之恭三語故稱則聞趨府之譽堆案¶
之下析滯無虞天寳初寰宇昇平典刑攸叙旁求端士¶
以授法官拜大理寺丞敬爾繇獄有郡吏抵犯議合惟¶
輕台臣作威俾令従重伏念累日至於旬時茍有動摇¶
必將頗類彰書厥狀實曰非辜初秉直而不移終忤權¶
以獲罪貶青州司户參軍君子曰守法不回正也移官¶
<pb:KR4h0022_WYG_924-3a>¶
無愠達也道不可屈身屈何傷無何授金州司馬遷夷¶
州刺史舉淹滯擇㢘平也至徳初遷渝州刺史西通楚¶
道北控漢中山鎮縉雲峽通明月歌来暮於巴俗願借¶
畱於梁境昇課最矣君理行第一所居必聞冉季膺政¶
事之科龔黄獲循良之首累遷巫溪二刺史兼少府監¶
殿中侍御史溪洞雜類蠻夷徼外綬有素服小有底寧¶
言語之所不通撫柔之化風靡寳應初皇上以四郊多¶
壘五谿未安乃拜黔州刺史黔中經畧招討官觀察處¶
<pb:KR4h0022_WYG_924-3b>¶
置鹽鐵選補等大理卿兼御史中丞黔中者禹貢荆州¶
之域秦開武陵郡其啓土也大其貨殖也殷有廪君之¶
土舟擅寡婦之丹穴惠化所感無思不服昆明夷者西¶
絶域開池習戰漢所未通逺聞徳政翻然琛賮尤物来¶
獻於重譯紫泥寳書屢榮於手詔尋加金紫光禄大夫¶
御史大夫河東郡開國伯賞茂勲也十郡土氣百域異¶
俗輕剽啙窳姦宄矯䖍示之以威信興之以禮讓華風¶
變於夷裔膏雨浹於殊壤方將作鎮藩翰永為長城天¶
<pb:KR4h0022_WYG_924-4a>¶
不憗遺人將安仰以大厯十年四月二十五日薨於溪¶
州之公館春秋六十有八勤王事也魏闕將朝来展韓¶
侯之覲荆州罷市深懐叔子之仁百蠻感慟三軍雨泣¶
惟君孝悌之性始於閨門忠義之誠聞於邦國少有大¶
量幼而考成結綬勤王敬恭朝夕精識可以應務眀斷¶
可以析疑每推是心以接於物魏其廡下金盡散人汜¶
毓室中衣無常主而雅好文酒醉猶温克陶然忘機傲¶
然自得儻来軒冕曽不在懐此則山簡之疎曠莊周之¶
<pb:KR4h0022_WYG_924-4b>¶
造道貴而不驕謙遜每推於寮友寛而能恕喜愠不見¶
於家人信大雅之保身中庸之蹈道况乎負才器以身¶
許國剖郡符簡易之風政行於南國者二紀領藩鎮者¶
十年凡所條奏上簡聖心汝實專征嘗受元戎之鉞我¶
惟共理兼榮副相之印充國之功宣右地伏波之式是¶
南邦遺愛去思古今一揆君外祖故中書令逍遥公韋¶
嗣立先朝碩徳叔父故陳畱郡太守河南採訪使江童¶
當代著名賢季弟前吏部侍郎今宣州刺史宣歙等州¶
<pb:KR4h0022_WYG_924-5a>¶
觀察使邕朝之俊茂既(疑/)隋朝至今掌綸翰者四葉天¶
寳之後膺方面者三人中外相門奕代文學閥閱之大¶
莫與之京夫人京兆韋氏故工部尚書東都留守虚心¶
之次女琬(疑作/婉)淑之徳早映圖史柔明之姿動成師範¶
方保榮於韓樂奄追悼於潘詩以永泰二年三月殂逝¶
巫州官舎追贈扶風郡夫人従夫貴也長子長卿貢明¶
經安親次子左金吾衛兵曺安國早成訓遵皆成器業¶
才行之美孝友彰聞友志不時相次淪夭三子永王府¶
<pb:KR4h0022_WYG_924-5b>¶
參軍安郡髫稚之嵗執親之喪致毁而終人踰(疑/)所痛¶
卜云其吉列兆先塋不忘孝也第二女故梓州射洪縣¶
令杜滔妻至孝純深提攜孤幼江山險阻扶䕶言歸誠¶
孝所通龜筮協吉喪事不敢不勉備物必誠必信聖恩¶
震悼贈禮部尚書賻物三百疋仍令中使監䕶弔祭儀¶
仗禮優常等飾終之典迴日月於佳城詔塟之儀濡雨¶
露於泉隧以大厯十一年七月二十日合祔於萬年縣¶
栖鳳原禮也季子大常寺奉禮郎遵誠協律郎遵誨太¶
<pb:KR4h0022_WYG_924-6a>¶
祝(一作/常非)遵訓等七人童丱而孤孺慕罔極松楸已拱地¶
邇先君棣萼前彫塋連愛子封之若斧尚行夫子之規¶
坎不及泉自合延陵之禮余沗内弟早荷周旋傳盛德¶
而備詳叙髙行而無愧詞曰汾水源長條山連岡鼎氣¶
發祥大族其昌車正仕夏鈞衡佐湯贛君法令内史文¶
章德厚慶逺才優道彰中書政本綸合傳芳時稱茂緒¶
代濟業祉學小申韓藝通墳史邦有良翰朝推端士拆¶
滯列曺申寃大理三黜無愠九遷兹始州縣蹔勞雲霄¶
<pb:KR4h0022_WYG_924-6b>¶
則邇西南重鎮實倚長城夷落風變蠻陬化行駐車決¶
遺攬轡澄清赤舄命服朱綸錯衡霜飛憲簡露温戎旌¶
絶域輸(一作/納)欵殊方獻誠牙璋既備介圭方覲仁則宜¶
夀天胡不憗迢遰江山悲涼旅櫬震悼宸扆哀痛藩鎮¶
詔使䕶喪同盟執引哀哀孝子㷀㷀令𦙍銘徳叙功庶¶
乎傳信¶
　　　常州刺史獨孤及神道碑　　崔祐甫¶
昔劉向稱賈誼言三代與秦亂之意其論甚美達於國¶
<pb:KR4h0022_WYG_924-7a>¶
體雖古之尹管(文粹/作吕)未能逺過又稱董仲舒有王佐之¶
才雖伊吕無以加管晏之屬殆不及也烏(文粹/作於)戲二君¶
以偉才當盛漢之崇而位止於下國二千石祐甫聞於¶
先君僕射曰主恩非臣下之所圖天命豈生人之所制¶
有唐碩量深識之士曰獨孤常州諱及字至之河南洛¶
陽人皇朝左千牛元慶之曽孫蔡州刺史思暕之孫殿¶
中侍御史贈秘書監通理之第四子仕而遭時鵠立於¶
朝建旟東夏三著嘉績嗚呼痛乎奄忽捐館其時也大¶
<pb:KR4h0022_WYG_924-7b>¶
厯十二年夏四月二十九日其地也常州之路寢其夀¶
也五十三年凡朝士公素見知者後進之士聞義嚮風¶
者洎濠舒常三州之百姓莫不揕(集作/填)膺流背不宴不¶
相浹辰彌月厚而惜之者往往失聲出涕沱若公有子¶
朗郁等年未齓厥兄檢校水部員外郎兼侍御史氾方¶
佐淛河(集無/此字)東帥聞喪来奔半旬而至&KR0008;毒之甚情(二/本)¶
(作/如)不欲生既受吏人賓客之弔乃忍死(集作/哀)謀事以六¶
月六日引使君之柩去常州歸洛陽其年嵗次丁已十¶
<pb:KR4h0022_WYG_924-8a>¶
月朔七日葬我使君于河南府夀安縣其原先秘監之¶
塋以夫人博陵縣君崔氏祔焉禮也水部曰天之降灾¶
害(二字集/作割)于我家仲叔季盡矣吾將老矣吾弟常州之¶
子未立今不刻石表墓則常州之令名何以傳於後乃¶
託我故人叙而銘之常州稟元和以生幼有成人之量¶
秘監府君親授以孝經常州一覽成誦秘監問曰汝志¶
於何句對曰立身行道揚名於後世是可尚(二字文/粹作志)也¶
自是徧覽五經觀其大義不為章句學成童丁秘監憂¶
<pb:KR4h0022_WYG_924-8b>¶
勺飲不入口者累日先夫人同郡長孫氏諭以不可滅¶
性之義由是微進饘粥杖而後起免喪加於人一等鄉¶
族稱其孝焉長孫夫人髙行明識訓導甚至至常州漸¶
教成器卓然有立著延陵論君子謂其評議之精在古¶
人右天寳末以洞曉𤣥經對䇿上第超拜華隂縣尉著¶
古函谷關仙掌二銘格髙理精當代詞人無不畏服俄¶
屬中原兵亂避地於越丁太夫人憂毁瘠過禮既外除¶
江淮都督使戸部尚書李(闕/)奏為掌書記授左金吾衛¶
<pb:KR4h0022_WYG_924-9a>¶
兵曺參軍旅之事非其所好未㡬返初服今上即位下¶
詔収俊茂舉滯淹政之大者以公為左拾遺凡所諫諍¶
直而不訐婉而不撓削藁詭詞(文粹作屬/稾訓詞)不傳於外遷¶
太常博士時新平大長公主之子裴防尚永清公主初¶
以太子少傅裴遵慶為婚主將行五禮公實相焉中使¶
口宣詔㫖易之大長主後夫姜慶初常州曰婚姻之禮¶
王化之階以異姓之人主之不可甚矣某不奉詔中書¶
令汾陽王時為五禮使從焉又百官薨卒定諡之際綜¶
<pb:KR4h0022_WYG_924-9b>¶
覈名實皆居其當與嚴河南郢訓答吕荆州諲諡議博¶
而正當時韙之遷尚書禮部員外郎受詔考第吏部選¶
人詞翰旌别淑慝朝野稱正上方大䘏黎庶精選牧守¶
以公為濠州刺史平其徭賦恤其寃弱課績聞上加朝¶
散大夫遷舒州刺史舒(集有/之字)境瀕江傍山羣盜所聚或¶
(闕/)　林藪或趦趄城市公惠以柔之武以讋之釋矛服¶
耒盡為良俗其他如在濠之政居一年璽書勞問就加¶
尚書司封郎中錫以金章紫綬屬江南旱歉比境之人¶
<pb:KR4h0022_WYG_924-10a>¶
流移甚衆公忠(集作/悉)心以撫舒獨完安天子聞而休之¶
擢拜常州刺史常州當全吳之中據名域沃土兵興之¶
後中華剪覆吳中州府此焉稱大故朝之選牧恒屬意¶
焉公宣中和平易之教務振人毓德之體百姓蒙化遷¶
善不知所以安而安吏不忍欺路不拾遺餘糧棲畝膏¶
露降之(集作/庭)公平生聞人之善必揄揚之氣盡與之不¶
啻若身得之後進有才而業未就者教誨誘掖之惟日¶
不足公之文章大抵以立憲誡世褒賢遏惡為用故論¶
<pb:KR4h0022_WYG_924-10b>¶
議最長其或列于碑頌(文粹/作碣)流于詠歌峻如嵩華盛如¶
江河清如秋風過物邈不可逮公有集二十卷行於代¶
若夫贊堯舜禹湯之命為誥為典為謨為訓人皆許之¶
而不吾試論道之位(集作/任)宜而不涉前是公之仲兄季¶
弟伯姊三年之間繼殁執天倫之喪如荼如蓼竟以無¶
禄天何不仁然則賈與董名位不盡其才吾先君之歎¶
主恩天命斯見矣其銘曰¶
常州之徳(二本無/此字)孝行為大烝烝翼翼以敬以愛友于¶
<pb:KR4h0022_WYG_924-11a>¶
兄弟如捧如戴常州之義篤于朋(二本無/此字)友用之有恒¶
行之可久(集作故之曰如/一恒之曰可久)扶危拯溺爾身我手常州之¶
才施于有(二本無/此字)政扶柔三部謙以為柄龔遂國僑千¶
古迭映常州之文究其元(二本無/此字)本質取其深(文粹/作)艶¶
従其損在星之緯在衣之衮常州之年止于(二本無/于字)身¶
深去昭昭之盛世與萬鬼而為隣白馬江上青鳥洛濱¶
鶺鴒在原嗟爾元昆縗絰(二本/作在)霑血長號訴寃纂述遺¶
美謂余不諼我見(二本/作覯)之子將二十年相投藥石胡疹¶
<pb:KR4h0022_WYG_924-11b>¶
不痊譬我於池子為之泉譬我於桐子為之絃榮不獨¶
遂難不隻全如何淑明推馥碎堅歛衣楚挽徘徊墓田¶
望之不見赴之無縁貍首斑如女手拳拳如天如天泣¶
涕漣漣(二本作貍首斑如女手拳/如天如天如泣涕漣如)¶
　　　房州刺史杜府君神道碑　　劉大貞¶
茂天爵者薄人秩韜真機者庇世道是有草莱纓組塵¶
埃聲利位始階而身退名始存而跡逺者見之府君矣¶
府君杜氏諱元徽字金剛京兆人也宗啓周封業光魯¶
<pb:KR4h0022_WYG_924-12a>¶
史層源演派疊萼舒英以地則因人斯大以世則令郡¶
望族至若驟諫興王飛謀戰國垂康漢之緒著平吳之¶
功咸寵冠往賢爵華前載斯粗舉而未能也曽祖良把¶
府君銀青光禄大夫國子祭酒贈左僕射祖士倫府君¶
大中大夫左衛大將軍考𤣥隠府君游擊將軍商州栒¶
水府折衝上柱國或遵揚儒風或宣肆武烈方傳學省¶
勲在戎府俾昌而裕毓我今人府君貞量居體中和成¶
性孝慈根於素風明敏彰於覊貫惟道素是味唯還丹¶
<pb:KR4h0022_WYG_924-12b>¶
是慕浮碧落而雲髙立秋江而鶴逺既而宗族喻良弓¶
之業親朋示博帶之義事感於中勉而筮仕解巾暑部¶
戎校金吾左翊府尋授左監門衛長史晁錯才識始従¶
掌固揚雄詞賦仍聞執㦸滯脩鱗於汙瀆棲逸翮於榆¶
枌摩重霄躍洪瀾將有日矣然而雅好翰墨尤工弧矢¶
援毫露垂舎拔星落脩倒薤以偕極掩穿楊而稱妙造¶
次於是專精無怠况素以飾智於是隳身徇物則儒墨¶
兩忘也匪江湖而閑匪仁義不修則朝野一致也是用¶
<pb:KR4h0022_WYG_924-13a>¶
齊榮賤混淹速嵗星逾所名秩乃徙人不堪其望我則¶
莫之屑其鍊性存神逺希彭羨猶初志也府君之従父¶
昆弟有懸王官宿債者簡書煙交司空星至悉責薄産¶
殆將不給且家人嗷嗷泉壤貽懼府君憂攢于貌事甚¶
在己遂鬻所居之業而代償焉卜遷于西郊之别墅又¶
有至自西州者官遊既久田屋斯變陶園兼松菊己荒¶
江宅與桑田俱盡府君復推别墅以居之其仁愛之厚¶
多此類也屬虜起幽都兵交中原二京弛禁六龍偏幸¶
<pb:KR4h0022_WYG_924-13b>¶
府君心壯血憤志圖家國乃激勸親族糾率子弟弦木¶
礪金有車一乗督責遣之曰吾聞救時者無險易赴難¶
者無逺邇况文武繼代食君之禄者乎吾夙有林棲之¶
契又齒髮將暮不有處者誰保家屬汝曺行乎吾欲兼¶
濟遂提老襁幼集于終南時勲武爭摶齊人大擾戰血¶
殷野傷魂嘯林丁壯濟師婦姑行餉府君深居事外適¶
與靜合身絶鼙角目無鋒刃天下鼎沸雲卧恬然伊昔¶
漢臣擇日而不去秦客縁原以忘返屯往泰還我無凝¶
<pb:KR4h0022_WYG_924-14a>¶
滯由是故放蕩形役徜徉家林州閭歸仁疆理息訟儒¶
書仙録開卷自得鶴侣鴻儔風期相許實清㝠上人也¶
以乾元二年夏四月十八日遘疾終于長安居徳里私¶
第春秋六十有四夫人渤海郡太夫人髙氏媛懿淑茂¶
柔貞惠和含貞樂道合府君之志以貞元四年秋九月¶
庚午合葬于咸陽之洪瀆原禮也長子前河北招討都¶
統領兵馬使銀青光禄大夫檢校太子詹事兼御史中¶
丞上柱國建安郡王食實封一百五十户季玭宣茂績¶
<pb:KR4h0022_WYG_924-14b>¶
於邦家施湛恩於祖考忠誠好謀深毅能斷當禁衛之¶
心膂總兵符於掌握皇威揚於外臣節固於中勲庸大¶
来爵位斯集朝廷以府君重(疑作/垂)裕道至貽謀慶深下¶
詔褒寵用光幽穸贈房州刺史次子冠軍大將軍兼試¶
太常少卿季璘探賾兵謀妙通劍術致身環列亦著殊¶
名惟伯與仲孝心罔極莫不切追逺之情循聿修之㫖¶
爰托圖篆式昭令徳其詞曰¶
休祉錫美元淳毓靈是曰哲人惟道之英風質簡逺音¶
<pb:KR4h0022_WYG_924-15a>¶
詞淑清優游下秩想象高㝠謀能圖國射足觀徳藥龜¶
霜𤣥書池水墨義自情感仁非教植鬻業推居宗親翼¶
翼當夷亂華髙蹈雲崖子弟従師䇿勲王家艱難既平¶
吐納元和玉貌雖全促齡如何詵詵令嗣忠武濟世位¶
崇銀章權總輿衛是降褒贈載光幽竁攒(疑/)詞揚休昭¶
示来裔¶
　　　故朝議郎使節温州諸軍事温州刺史充靜海¶
　　　　軍使賜緋魚袋河東裴府君神道碑¶
<pb:KR4h0022_WYG_924-15b>¶
　　　　　　　　　　　　　　　權徳輿¶
春秋時賢卿大夫皆叙其代功舊徳章明以續(集作/績)蓋¶
黄流玉瓚之寳産於深山清廟夏屋之材秀於中林其¶
或為珩為珮為節為梲無非禮神用備崇構洪河之東¶
裴氏在焉自魏晉迨今忠賢輩出士林以為領袖史臣¶
披於簡䇿而又奕代降休且公侯上嬪王姬領方州者¶
可得而言以刻金石曰君諱希先字某四代祖懐節皇¶
給事中工部侍郎荆楊二州(集無/二字)大都督府長史洛州¶
<pb:KR4h0022_WYG_924-16a>¶
刺史諡曰定曽祖昭歴司門度支二郎中衛尉太府二¶
守卿祖確歴左右衛左右金吾衛四大將軍太府卿太¶
子詹事平陽郡開國公諡曰貞自定公至貞公皆銀青¶
光禄大夫以至烈考怦仕至鄜(集作/麟非)州刺史太子僕贈¶
絳州刺史凡四代貴仕左曺二千石四衛九列副冬官¶
尹東朝(集作/明非)禮及易名恩深追逺代修其業鍾美於君¶
君寛裕博厚恭儉莊誠資性端直詞氣閑雅於經書泛¶
為疏達而不窮章句於吏道通於理述而不求聞問自¶
<pb:KR4h0022_WYG_924-16b>¶
解巾而至於捐館凡歴十一官無疵政無違徳祗守家¶
法奉以周旋仕於宫殿始為僕寺進洗馬中允再為家¶
令仕於國王歴濟陳蜀三府初為騎曺掾次為長史次¶
為傅其初又為夀安丞後牧臨卭乃遷永嘉班宣六條¶
撫柔二郡恵和所被夷越嚮方其在朝也以晁錯之智¶
王陽之道而滯於散地括於久次其分符也仁慈愛利¶
而必易(集作/不茍)簡奉法循理亦不細苛居三年以疾受代¶
貞觀六年冬十一月沒于鍾陵(集作/林非)之私第享年若干¶
<pb:KR4h0022_WYG_924-17a>¶
明年八月返葬於長安少陵原之舊塋以夫人永年郡¶
主祔焉禮也惟郡主𤣥宗之孫今皇帝之従祖姑也儲¶
是慶靈生而洵淑窕窈徳象婉娩聽従備柔嘉之行成¶
肅雍之道初天寳十三年詔選資地才令以府君有安¶
仁武子之美而下嫁焉齊莊以主中饋和樂以宜姻族¶
作配君子禮同家人嚴祭祀服澣濯者三十六年而没¶
春秋五十八嵗貞元五年也鍾陵之守臣以聞上不視¶
朝率禮有加嗚呼以公之率履永年之仁淑宜其繁祉¶
<pb:KR4h0022_WYG_924-17b>¶
夀考子孫繩繩而生不極其道歿無主其後此伯道之¶
痛碩人之詩所由作也遺命以兄之子某為副乃列其¶
祖代官伐請刻豐碑辭之不獲乃繫詞曰¶
河東右族蕃衍紹績代功世禄昌而熾兮乃生永嘉剖符¶
承家實而不華諭於義兮二邦靜謐禮之善物朱轓赤¶
茀亦為貴兮有齊永年作儷仁賢佩玉鎗然四徳備兮¶
天漢之尊平王之孫爛其盈門恭祀事兮返彼𤣥壤少¶
陵之上終古悽愴金石識兮¶
<pb:KR4h0022_WYG_924-18a>¶
　¶
　¶
　¶
　¶
　¶
　¶
　¶
　¶
<pb:KR4h0022_WYG_924-18b>¶
　¶
　¶
　¶
　¶
　¶
　¶
　¶
　文苑英華卷九百二十四¶
