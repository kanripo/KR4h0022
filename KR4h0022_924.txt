# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:10.976052
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷九百二十五
<pb:KR4h0022_WYG_924-1a>¶
欽定四庫全書¶
　文苑英華卷九百二十五　宋　李昉等　編¶
　職官三十三(長史/一)¶
　　周隴右總管長史贈太子少保豆盧永恩碑一首¶
　　唐同州長史宇文珽碑一首¶
　　唐齊州長史裴府君碑一首¶
　　　周隴右總管長史贈太子少保(本傳及碑中/止云贈少保)豆¶
　　　　盧公神道碑　　　　　　庾　信¶
<pb:KR4h0022_WYG_924-1b>¶
君諱永恩字某昌黎徒何人本姓慕容燕文明帝皝之¶
後也朝鮮微子之封孤竹伯夷之國漢有四城秦為一¶
侯其先保姓受氏初在栁城之功開國承家始靜遼陽¶
之亂自天市星妖連津兵覆尚書府君改姓豆盧筮仕¶
於魏祖代左右將軍魏文皇帝直寢父長少以雄畧知¶
名不幸早世周朝以公兄弟佐命義存追逺保定二年¶
有詔贈柱國大將軍涪陵郡公是知春雨潤木自葉流¶
根西伯行而(疑/)推存及歿公以山岳精靈星辰秀異氣¶
<pb:KR4h0022_WYG_924-2a>¶
侔鐘鼎聲感風雲觀於秦兵尚稱童子對於楚戰猶在¶
青衿太祖文皇帝乗時撥亂奄有覇業潁州(一作/昌)従我¶
舊愛無望舂陵故人相知惟有普泰二年闗西建義授¶
殄㓂將軍奉迎大駕賜封新興縣伯邑五百户開新安¶
之郡還移楊僕之闗觧𢎞農之圍更入劉昆之郡援桴¶
併轡並預前驅大統三年有沙苑之戰四年河橋之役¶
介胄蟣虱戎馬生郊公應(一作/靈)變愈長風颷更勇隠若¶
敵國强人意授龍驤將軍中散大夫八年授直寢右親¶
<pb:KR4h0022_WYG_924-2b>¶
信都督尋轉大都督加通直散騎常侍十六年授使持¶
節車騎大將軍儀同三司魏元年授驃騎大將軍開府¶
儀同三司鄧隲以漢朝親戚始授中台黄權以魏國功¶
臣初登上將公頻煩寵授朝野為榮三(周書/作二)年都督成¶
州諸軍事成州刺史尋加侍中外揔連帥振威百城内¶
叅常伯榮髙八舎于時隴坻黠羌時穿上谷榆中郡賊¶
或聚漁陽公巻甲星馳長驅千騎迴洛兇徒望風草靡¶
𤓰州豪傑束手歸軍後魏元年改封龍支(乃抱䍐郡也/周書作来)¶
<pb:KR4h0022_WYG_924-3a>¶
縣侯三年朝廷使大將安政公隨突厥(一有天/子二字)吐蕃(一/作)¶
(谷/)渾歸國河鄯二州屬當路首公領騎八千以為戎防¶
南通丹粟西望白蘭闗塞無虞公之勲也周元年授都¶
督鄯州諸軍事鄯州刺史其年改封沃野縣公増邑千¶
户二年授隴右總管府長史武成元年都督利涉汶三¶
州諸軍事利州刺史五千兵破文州陽陣蠻仍平瀘水¶
以保定元年(一有/遣)將兵破巴州恒獌獠度瀘五月葛亮¶
有深入之兵長坂九迴王尊有忠臣之路霜雹不驚水¶
<pb:KR4h0022_WYG_924-3b>¶
草無乏天幸將軍斯之謂矣其年授司㑹八法斯掌九¶
賦是均事總嵗成功參日要三年還授隴右總管府長¶
史公屢弼英蕃頻相大府北海入朝仰以對問東平謁¶
帝因而定禮遂使馬首懐燕不無樂毅蕃臣擬漢或多¶
因(疑作/田)叔兄楚國公以參和挹讓莊贊樂推建國開都¶
奄荒南服求以先封武陽郡三千户益公沃野之封朝¶
廷以兄弟相讓不無前史推恩分邑有詔許焉増邑并¶
前合四千七(周書/作五)百户既而六氣相犯五聲相觸靈夀¶
<pb:KR4h0022_WYG_924-4a>¶
不終遊魂且變薨於官舎春秋五十八(周書作/四十八)詔贈少¶
保幽翼定相等五州諸軍事幽州刺史諡曰敬公禮也¶
天和元(一作/六)年二月六日葬於咸陽洪瀆州大夫墓樹¶
以柏諸侯墳高於雉嗚呼哀哉公資忠履孝藴義懐仁¶
直幹百尋澄波千頃留心職事愛玩圖籍官曹案牘未¶
嘗煩委(一作/擁)戎馬交馳不妨餘裕兄弟公侯國朝親戚¶
宜春有湯沐之盛濯龍無流水之機渭南千畝之竹尚¶
懼盈滿咸(一作/池)陽二頃之田常思止足立身則十世可¶
<pb:KR4h0022_WYG_924-4b>¶
有遺子則一經而已刺史賈逵之碑既生金粟將軍衛¶
青之墓方留石麟乃為銘云¶
朝鮮建國孤竹為君地稱髙栁山名密雲遼陽趙裂武¶
遂秦分寳珪世胄雕戈舊勲名稱賓實言謂身文挺此¶
含璋降兹岐嶽有犯無隠王道正直唯愛唯敬永成恱¶
色枕籍禮闈留連學植(左傳/作殖)策參帷帳功披荆棘韓陣¶
揮戈齊城憑軾豹䇿乃建龍韜同啓校戰岐陽申威隴¶
坻城壘畫地山林聚米上馬諭書臨戎習禮賈復開營¶
<pb:KR4h0022_WYG_924-5a>¶
㢘公屈禮従容傳㑹占對造請用此㢘平終兹寛猛緑¶
林兵息潢池盗靜名振赤山威髙青嶺𤣥獸浮河飛螟¶
出境災氣出隴毒水侵涇朝傾地鎮夜落台星石壇承¶
祀豐碑頌靈渭城前柏昌陵下庭湏知地市為讀山銘¶
　　　唐同州長史宇文公神道碑　楊　炯¶
諸侯計功其銘曰仲山甫誡(集作/誠)于百辟大夫稱伐其¶
銘曰正考甫恭于(集作/於)三命所以揚其先祖所以示其¶
子孫上古之初刋於禮樂之言中年以降述於宗廟之¶
<pb:KR4h0022_WYG_924-5b>¶
祖(集作/碑)文質既殊條流遂廣山河永配金石長存或旌¶
原氏之阡或表滕公之墓觀百林之字者孝㢘之舊業¶
於是乎不愆不忘讀黄鳥之詞者文範之餘風於是乎¶
可久可大公諱珽字救珉河南洛陽人也宇文歸之逺¶
派宇文翰之餘秩龍火(集作/燭龍)晝夜於鍾山(集作/東山)鵬雲南¶
北於溟海自中州圯坼上國崩離魏氏賜(集作/忘)其寳圖¶
齊人弄其神器則天有成命周雖舊邦天下以業重三¶
分昭事上帝武王以功成八百隂隲下民車書混一於¶
<pb:KR4h0022_WYG_924-6a>¶
域中子弟星羅於海内方於劉澤乃(集作/即)天漢之懿親¶
匹以曹洪即當途之近屬及其(集無/此字)隋室遷鼎重運握¶
符固亦壇社仍存山河不替曽祖顯和後魏將(集作/冠)軍¶
(本傳作冠/軍將軍)朱衣直閣東夏州刺史車騎將軍散騎常侍¶
長廣郡(本傳/作縣)公周贈使持節開府儀同三司延丹綏三¶
州諸軍事延州刺史周書有傳對揚天命保乂王家霍¶
去病初封冠軍周亞夫始為車騎剖符之重任在於六¶
條建國之榮禮髙於五等祖神舉使持節驃騎將軍開¶
<pb:KR4h0022_WYG_924-6b>¶
府儀同三司京兆尹柱國大將軍并潞肆(隋地里志/屬鴈門郡)石¶
四州十二鎮諸軍并州總管東平郡公贈少保周書有¶
傳材優輔弼業贊雲雷晉則羊祜儀同楚則若(集作/共)敖¶
柱國王章之拜京兆天子聞其直言郭伋之涖并州諸¶
童符其恩信考誼隋文皇帝挽郎皇朝益州青城瀛州¶
清苑二縣令鈎深致逺直道之詞不汲汲於富貴每乾¶
乾於日夕廣都蔣公琰非無社禝之能太邱陳仲弓自¶
有閉門之徳公慶成弧矢氣襲芝蘭州則赤山之精照¶
<pb:KR4h0022_WYG_924-7a>¶
牽牛於北列(集作/斗)鼎則黄雲之寳入天駟於東方資大¶
孝而立身藴中和以(集作/而)成徳詞參變化稽百代之闕¶
文學富圖書閱三冬之舊史司徒袁粲許之以栝柏豫¶
章處士禰衡目之以椅桐梓漆初任國子生擢第授道¶
王府參軍兼鄭州參軍事横經太學射䇿王庭高陽才¶
子宣慈恵和之譽武公新邑濟河洛潁之間兼攝務殷¶
參卿位重王徽之任達國士行車劉簡之博聞中郎寓¶
直秩滿授遂州司户參軍事天開并洛地洩江源財(集/作)¶
<pb:KR4h0022_WYG_924-7b>¶
(才/)雄翕習於外區棟宇相望於近甸尹子(集作/興)為政知¶
陸續於賦人黄讜臨官識包咸於數子尋遷絳州翼城¶
令大梁星野少澤封圻城故絳以深其宫都新田以流¶
其惡實惟繁劇載佇循良魯國有司無擅徴之事南陽¶
郡吏罷休沐之娱州府狀聞鄉亭頌徳亦由禮讓之化¶
綿竹於是乎作歌風俗之夷浚儀於是乎刊石稍遷符¶
璽郎尋奉勑檢校鴻臚本官如故環濟要畧掌天子之¶
符璽劉熙釋名表京師之心腹是分麾節式贊王侯國¶
<pb:KR4h0022_WYG_924-8a>¶
信不差郊迎有序遷尚書職方員外郎夏書禹貢辨其¶
川澤周禮職方明其物土清晨伏奏㡬承題柱之恩閑¶
夜潔齋惟有張燈之宿詔除朝散大夫晉州司馬尋遷¶
長史平陽舊縣姑射靈山玉印仍存瑶城未改習鑿齒¶
之逢宜武三命而踐侍中管公明之謁冀州四見而登¶
别駕詔遷同州長史河西輻輳渭北膏腴秦地之下邦¶
漢京之左輔使君何以為政端右宜其得人江統知賢¶
直言則陳晉阮宣子唐彬(集作/林)薦善通理則汝南王叔¶
<pb:KR4h0022_WYG_924-8b>¶
度王祥糾合屈公輔之宏材荀羨逸羣杜沖天之勁翮¶
享年六十有五以永淳元年六月二十一日終于華州¶
之别業嗚呼哀哉公元亨利貞文行忠信禮樂之君子¶
儒林之丈夫當在顔冉中求自是風塵外物友于之義¶
伯淮與季江同寢朋従之道鮑叔與管仲推財優游大¶
學之中籍甚平臺之下輜車就烈(疑/)化洽於二同油軾¶
當官政成於半刺道尊徳貴而大位不躋有志無時而¶
天年不永即以其年十月遷窆於鄭縣安樂鄉之西源¶
<pb:KR4h0022_WYG_924-9a>¶
嗣子某官等詩禮預聞箕裘早學生則盡其養劉殷積¶
粟於七年歿則致其哀唐頌絶漿於九日占白鶴相青¶
烏鄭伯所封有咸林之采地晉侯所輅有河外之城邑¶
其川渭水而玉璜其鎮華山而金石沓習(集作/習習)旟旐紛¶
紜(集作/紛紛)野田范巨卿則素車来哭韓元良(集作/長)則緦麻¶
設位大夫受梁鴻之命終陪烈士之墳妻子従田豫之¶
言竟托神人之墓(集作/冢)嗚呼哀哉銘曰¶
國日東(集作/有)部承家(集作/家承)北平遂荒中縣奄有神京時¶
<pb:KR4h0022_WYG_924-9b>¶
逢日漙運改天正二王之後三代之英(其/一)惟宗惟祖有¶
典有則大魏將軍隆周相國於穆顯考其儀不忒禮樂¶
宣恩閨門表徳(其/二)五才鍾秀百福與賢蜀都(集作/郡)曽子¶
漢代顔淵公之廣學其積如山公之大辨其流如川(其/三)¶
親則郕霍地居周鄭人物㑹同歌謡鼎盛設官外職天¶
子有命束髪登朝參卿軍(集作/改)政(其/四)江漢之流(集作/表)河¶
汾之都禮優懸榻任重前樞(集作/驅)六璽為貴皇天降符¶
九州為廣益地開圖(其/五)平陽土守下部風俗秦晉閭閻¶
<pb:KR4h0022_WYG_924-10a>¶
山河軌躅緹油之化海沂之典始聴鷄晨行復驥足(其/六)¶
龜長筮短吉往㐫来賓朋永訣徒御相哀華館無家(集/作)¶
(象/)𤣥堂不開青龍水曲白馬車迴(其/七)漠漠古墓郭門之¶
路槭槭寒桐平林之東天光少日地氣多風凡生物而¶
必死唯君令始而善(集作/令)終(其/八)¶
　　　唐齊州長史裴府君神道碑　李迴秀¶
蓋聞仲弓之徳太邱播其英聲休徴之道瑯琊闡其茂¶
績是知利之所博非待殖林而貴名之所遵無假列爵¶
<pb:KR4h0022_WYG_924-10b>¶
而重若乃地兼崇禄門擅清華邁掲氏之五公冠張侯¶
之七葉森森棟幹聞謝樹之生庭落落瓌竒見韋珠之¶
照乗其於裴府君具之矣公諱希惇字䖍實河東聞喜¶
人也有若顓頊遵昌源於長流有若大費啓洪基於敷¶
土后子保河汾之邑非子據汧渭之封千乗由其克昌¶
三牢(疑/)所以能覇至如司空領袖吏部清通勢壓八王¶
名髙百秩家風祖徳亦何代無其人哉曽祖靜慮(世系/表作)¶
(澄字/靜慮)後魏著作郎諫議大夫散騎常侍金紫光禄大夫¶
<pb:KR4h0022_WYG_924-11a>¶
汾州刺史諡曰文儀刑雅淡籍甚當時業茂烝鼎功標¶
彛器祖尼後魏給事中奉車都尉通直散騎常侍贈輔¶
國將軍隋州刺史道著巖廊功光朝野屬詞留於騎省¶
追旌彼(疑作/被)於外臺父之隠(按世系表希淳乃之爽/之子隠乃之爽之兄)隋¶
侍御史上儀同三司駕憲二部侍郎扶風河南二郡贊¶
治皇大僕司農二少卿武安郡太守始州刺史通直散¶
騎常侍益州長史㑹稽縣開國男諡曰安望重縉紳榮¶
兼出内寄隆咨岳任切象河八命遵其衮裳五等列於¶
<pb:KR4h0022_WYG_924-11b>¶
蒲穀公承積慶之繁祉稟中和之正性清光初廸照金¶
玉於靈臺雅量甫成鬱松筠於識宇逺慕先王之道繼¶
通賢哲之徳𢎞止水以待物仰髙山以立身涯涘莫窺¶
宫牆罕測談諧諷席業優學肄然則幽林之芳必薦於¶
三閣井里之寶自運於十城解褐授普安郡丞轉蓬州¶
别駕君山該博屈伏六安之丞仲舉峻清来従譽州之¶
辟方義比徳千載一時除冀州南宫縣令兩河舊殊常¶
之地中冀為絶北之野民俗昌阜政化大行肥野㢘問¶
<pb:KR4h0022_WYG_924-12a>¶
而識賢孔丘及庭而稱善徙瀛州樂夀縣瀛壖之境風¶
壤所接人民知方不言自理稍遷雍州鄠縣令王畿之¶
地帝京是屬子羽捨困於櫟陽無伯祈星於緱氏㢘能¶
之化復如在昔拜齊州長史歴下咽喉華泉襟帶州將¶
欣其四見王化合於萬里公銓藻品第股肱拜國百姓¶
乂安一變鄒魯奏課連最己申考功之名奉計京師遽¶
有永明之拜既留郡邸遘疾彌留上藥難逢莫觸(疑作/蠲)¶
二豎之害中使罕遇不賭十全之術以永徽元年三月¶
<pb:KR4h0022_WYG_924-12b>¶
四日終於長安春秋六十三至景龍年中纉戎帝籙禮¶
穆王姬以公嫡孫遷尚主之故乃下制追贈使持節商¶
州諸軍事商州刺史魏后恱平叔之才晉皇貪司空之¶
族寵成外館榮被宗祔惟公豪邁不羣風韻彌邵澄清¶
内英華外發辨㵼言泉韜光於若納之㫖學該書圍晦¶
跡於惟疑之地總六藝之隅奥括百行之樞機質負珪¶
璋門維軒蓋祖孫流譽聚潁川之徳星鄉邑稱髙載平¶
輿之月旦威儀棣棣聲望雅雅猶鄧林之徙植若咸池¶
<pb:KR4h0022_WYG_924-13a>¶
之疏派公之宰樂夀也既去之後吏人追思美政遂為¶
立碣不其頌歌無間於刊勒榆次紀石止事於身後歴¶
職著聞皆此類焉夫人京兆韋氏贈扶陽郡夫人祖恭¶
故上大將軍隋州刺史建安公父仁基故綿州别駕龍¶
州刺史殷伯兆其綿構楚傳開其茂緒朱紱隆可(疑/)及¶
之暉黄金著經藝之績夫人笄纚式典遵寢門之雅訓¶
匜盥有行叶宜家之縟禮言容孔備國史聿脩堇荁是¶
奉蘋藻無匱加以深悟空寂大闡迦維究隨順理開决¶
<pb:KR4h0022_WYG_924-13b>¶
擇分六姻景行九族式瞻有婦徳焉有母儀焉以乾封¶
二年十一月二日終岐州司士官第春秋六十七粤以¶
景龍二年十月二十六日合塟於咸陽之北原禮也嘉¶
耦是合未窮絳縣之夀同穴終窆遽開京兆之阡勅萬¶
年縣令盧齊卿監䕶塟事并給帳幕手力羽儀鼔吹仍¶
送至墓所贈授制莽(疑/)率禮加於兹日輕車介士盛儀¶
方於昔年有子六人長曰思進位隋縣令贈蒲州長史¶
大僕卿次曰思約位榮州威逺縣令次曰思禮位宋州¶
<pb:KR4h0022_WYG_924-14a>¶
穀熟縣令次曰思政太學生次曰醫王位太子僕少曰¶
思温太學生荀氏八龍且知慙徳東莱千里不足方駕¶
懐仁服義海内所推曳組簮纓朝中歸美並父従運惟¶
未及卜宅風煙銷歇霜露霑濡嫡孫選鴻臚卿駙馬都¶
尉上柱國魏郡開國公行極天經才為世出門題金榜¶
家振玉簫雕軒繡轂結徹於平陽之第青巾紫綬交錯¶
於沁水之園當年之盛如此永慕之心如彼夫計功稱¶
伐里藹於舊聞勒銘刊頌義炳乎来裔豈可使恂櫟靡¶
<pb:KR4h0022_WYG_924-14b>¶
述衞鼎無聲爰訪世親俾叙鴻烈其詞云¶
惟霍之鎮積玉含章彼汾之水神鼎敲光豈獨靈異亦¶
誕賢良培風直上籋影髙驤家聲祖徳川流岳峙家聲¶
伊何載於國史祖徳伊何冠乎人紀翕習交映芬芳不¶
已公之生也克壯其猷勝衣志立弱嵗名遒華如琬琰¶
絶代莫儔郁若蘭蕙亦孔之休如登之堂月將日就詞¶
髙文苑理窮辨囿研味風騷掎摭科籒一日千里一年¶
三秀筮仕之班應務陟歴為邑累諫列郡成績忘其忮¶
<pb:KR4h0022_WYG_924-15a>¶
求晦兹矯敵令聞令望知柔知錫(疑作如/金如錫)蔵舟易失傳¶
薪不停未聞九轉俄愴百齡功著口實徳範明經安仁¶
願誄子玉思銘黑水西流黄山東出季武成寢滕公見¶
日煙隧蒼茫風柏蕭瑟人世雖謝徳音可述¶
　¶
　¶
　¶
　¶
<pb:KR4h0022_WYG_924-15b>¶
　¶
　¶
　¶
　¶
　¶
　¶
　¶
　文苑英華卷九百二十五¶
