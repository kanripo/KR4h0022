# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:54.823087
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷五百六十七
<pb:KR4h0022_WYG_566-1a>¶
欽定四庫全書¶
　文苑英華卷五百六十七　宋　李昉等　編¶
　賀捷二¶
　　爲百寮賀僕固懐恩死并諸道破賊表一首¶
　　爲崔大夫賀破吐蕃表一首¶
　　賀郭子儀破吐蕃表一首¶
　　賀擒周智光表一首¶
　　賀劒南破西蕃表一首¶
<pb:KR4h0022_WYG_566-1b>¶
　　賀破山南賊表一首¶
　　爲崔中丞賀討田承嗣表一首¶
　　賀張獻恭破賊表一首¶
　　賀収涇州表一首¶
　　賀破賊表一首　　　　賀破吐蕃表一首¶
　　賀劍南奏破吐蕃表一首¶
　　中書門下賀雲南軍破吐蕃劍山保定城表一首¶
　　中書門下賀元誼李文通出洛州城表一首¶
<pb:KR4h0022_WYG_566-2a>¶
　　中書門下賀汴州擒李廼表一首¶
　　中書門下賀靈武破吐蕃表一首¶
　　中書門下賀蔡州破賊表一首¶
　　賀蔡州破賊表一首　賀靈武破吐蕃表一首¶
　　　爲百寮賀僕固懐恩死并諸道破賊表(代/宗)¶
　　　　　　　　　　　　　　　闕　名(永泰/元年)¶
臣某等言臣伏聞逆賊僕固懐恩以去月九日死於靈¶
州鳴沙縣又見成徳軍節度使李寳臣露布斬逆賊蔚¶
<pb:KR4h0022_WYG_566-2b>¶
州刺史曹楚王并破党項部落収諸蕃漢官兵(一作/捷)及¶
百姓等三萬餘衆又邠寜節度使白孝徳破僕固琡下¶
兵馬及吐蕃斬首三千級生擒一百九十五人獲馬八¶
百疋兼鳯翔節度使李抱玉亦破吐蕃羗渾等三千餘¶
衆収其軍資器械不可勝數者臣聞積徳者天之所啟¶
反道者鬼得而誅逆賊懐恩者氊裘雜種出身㣲賤陛¶
下以其久經驅䇿嘗立功勲任以樞機(一作/中樞)升之上將¶
而豺狼其性梟獍其(一作/爲)心連結西蕃因依北虜大爲¶
<pb:KR4h0022_WYG_566-3a>¶
人患二年於兹謂旅拒可以偷生猖狂可以集事曽不¶
知逆天暴物其惡貫盈故王師未加而元兇自斃又曹¶
楚王去順効逆與之連衡更唱迭和同爲不道李寳臣¶
恭行天罰遂戮鯨鯢其餘吐蕃之兵羗渾之旅或敺役¶
邠土或陵逼鳯翔白孝徳䧟之於前李抱玉破之於後¶
既已剪其兩翼方且覆其全軍信宿(一作/聞非)之間數道皆¶
捷彼進無所入退無所從殄掃妖羣指期非逺臣歴考¶
近事因知天意自禄山開釁思明亂常迄于懐㤙三凶¶
<pb:KR4h0022_WYG_566-3b>¶
繼跡始雖俶擾旋見敗亡社稷危而復安天地否而重¶
泰足明皇穹保佑厯數延長卜年之慶永代無極臣等¶
幸逄昌運忝列朝行慶躍之誠倍萬恒品無任歡抃之¶
至¶
　　　爲崔大夫賀破吐蕃表(代/宗)　　浩虚舟(永泰/元年)¶
臣某言伏見關内河東副元帥朔方節度使司徒兼中¶
書令汾陽郡王郭子儀八月日奏狀今月日先軍李懐¶
光於監州界大破吐蕃及吐谷渾賊一萬餘衆獲馬六¶
<pb:KR4h0022_WYG_566-4a>¶
千七百五十疋牛羊器械未知定數者臣聞戎狄無厭¶
厚將自斃兇殘不革舉必生擒惟此犬羊屢侵壃埸陛¶
下頃雖遣將猶命緩追冀承含育之恩以變貪婪之性¶
今乃先時入塞乗間犯邉鬼得而誅人皆自戰偏師暫¶
出舉衆大奔係彼牛馬獲其生級數逾萬計威懾四夷¶
陛下神化無方聖功潜被資於秘畧成此殊勲臣承恩¶
入朝次行分陜雖捷書傳慶已竊抃於道(一作/途)中而賀¶
表陳誠願先馳於闕下無任之至¶
<pb:KR4h0022_WYG_566-4b>¶
　　　賀郭子儀破吐蕃表(代宗/)　　于　邵(永泰/元年)¶
臣某言今日吳承倩至奉宣進止示臣關内河東副元¶
帥司徒兼中書令汾陽王郭子儀奏捷狀李懐光於監¶
州界積石川大破吐蕃一萬餘衆生擒斬首共六千餘¶
級獲牛馬及噐械不可勝數者伏以聖畧逺加制勝前¶
定神功不測告捷如期吐蕃忘國厚恩歳犯邉境陛下¶
料其進退知其無策親以規模授於諸將以鹽夏之路¶
地曠人稀嘗語臣曰此賊秋中必來擾鹽夏今覩成擒¶
<pb:KR4h0022_WYG_566-5a>¶
之處果於所料之中俘馘既多羊馬甚衆此皆宸心懸¶
照不差毫髪天威逺被克壯師徒遂令智勇雲起妖氛¶
電掃合符聖㫁有此豐功子儀狀云又計日追蹤必當¶
再捷者臣以蕃醜久逋聖誅從此氣衰必當瓦解坐視¶
無外之慶載羙即叙之勲罷柝可期戢戈有望親承睿¶
筭忽驗於今奉覩戎捷不勝慶快之至¶
　　　賀擒周智光表(代宗/)　　　　獨孤受(永泰/二年)¶
臣等言臣聞征而無戰者王者之師也將而必誅者春¶
<pb:KR4h0022_WYG_566-5b>¶
秋之義也臣伏見周智光傲很頑虐昏迷猖狡(集作/狂)敢¶
專生殺之威以慢王度崇餙姦慝之志自干天誅陛下¶
謂罪在己躬視人如子永言式遏之義不得已而用師¶
而將纔受鉞兵未血刄已梟元惡之首載安舊汚之俗¶
昔漢征黥布望塵(集作/陣)而憂殷伐鬼方積年乃克豈若¶
陛下朝命將帥夕殱渠魁制勝神速從古未有臣等不¶
勝慶快之至¶
　　　賀劔南破西蕃表(代宗/)　　　常　衮(大厯/十年)¶
<pb:KR4h0022_WYG_566-6a>¶
臣某言今日伏見劔南西川節度使崔寜所奏露布十¶
一月七日於劔南大破吐蕃斬首八千五百級生擒九¶
百四十二人獲馬牛器械一千萬計者陛下以西戎負¶
恩連歳設備近興武旅逺鑠王師故隴上或虞卭南每¶
捷事同符契謀動鬼神凡在臣庶不勝慶快伏以西蜀¶
一隅犬戎乗隙聖謀潜運藩帥龔行以我同力出其不¶
意故得邉兵無遺鏃之費狂冦有(一作/致)輿尸之㐫名王¶
首將既充俘馘要塞堅城亦入封守神武之徳莫測掃¶
<pb:KR4h0022_WYG_566-6b>¶
除之勢足徴天聲一臨風動萬國則方隅不擾候我綏¶
懐夷夏大同期於指掌臣等覩兹大捷愧乏嘉謀慶躍¶
之誠實倍恒品¶
　　　賀破山南賊表(代宗/)¶
臣某言中使某至示臣山南西道露布破吐蕃高安堡¶
五百人又生擒堡使等七人又破急援兵馬二千餘人¶
者大獲帥長驅其畜牧焚其資儲夷其堡隊獲覩慶捷¶
喜倍(一作/萬)恒情臣伏以秋成以來羣帥宣力陛下皆先¶
<pb:KR4h0022_WYG_566-7a>¶
授方畧合如符契以蕃醜東冦猶窺疆埸受命獻恭掩¶
征巢穴允膺密㫖精擇竒鋒行於險中出其料外遂使¶
恃固之壘遽復于隍將領之渠盡衿其甲猶不悔禍更¶
招援軍以犬羊恃衆之羣當貔虎輕齎之旅雖終日猶¶
鬬殱耗相仍而乗夕盡逃覆亡不暇聖謀方舉西候遂¶
寜神算既行北郊以靖逺周萬里之外甫料四夷之情¶
中詔是(闕/)所征皆捷茍承成命皆可指期故卭道拜章¶
於前漢池拜章於後復留睿畧更布新書軍中皆必勝之¶
<pb:KR4h0022_WYG_566-7b>¶
師天下無不賔之虜臣幸叅樞近更乏嘉猷拜舞失容¶
以慙以賀¶
　　　爲崔中丞賀討田承嗣表(代宗/)常　衮(大厯十/一年)¶
臣某言中使某至奉宣某月日敕承嗣本輔逆臣罪當¶
三夷陛下垂包荒之徳開自新之路假以台衮冀其悛¶
革豈謂豺狼之心飽而增兇動摇隣境慢易君命天下¶
臣子雖扼腕攘臂願食其肉畏懼陛下不敢自發今陛¶
下殷然震雷霆之怒下誅購之令戴髪横目莫不憤激¶
<pb:KR4h0022_WYG_566-8a>¶
臣受國㤙守在逺藩不得驅策駑蹇列於將臣巨猾之¶
首竟爲他㫁撫劔慙恥心䰟馳越臣又知鯨鯢既盡蜂¶
蠆自滅陛下垂衣裳以臨萬邦無爲之政行同(一作/繼)大舜¶
無任慶快感憤之至¶
　　　賀張獻恭破賊表(代宗/)¶
臣某言今月中使某至伏蒙聖恩宣示南山西道節度¶
使檢校工部尚書張獻恭所奏露布破岷州吐蕃十萬¶
餘衆生擒百餘人并獲牛馬及燒焚賊倉庫甲仗並盡¶
<pb:KR4h0022_WYG_566-8b>¶
者伏以吐蕃背恩負約屢擾邉陲惡稔禍盈自招䘮敗¶
聖謀潜運尅捷相仍自秋已來制勝非一頃則収功朔¶
北今又獻凱山南皆陛下指受規模尅期進取遂令啣¶
命之將感義之徒伏順争先奉詞掩襲未鼓而収城壘¶
既戰而殱冦戎策備火攻威同電掃廻軍乗勝又破柘¶
川殺獲追擒不可勝數嘯聚之黨今已戮除噍類之餘¶
自當殄滅廓清右地計日可期斯實皇威逺覃睿畧先¶
定動罔遺策舉必有功臣謬踐台陛親承睿筭無任踴¶
<pb:KR4h0022_WYG_566-9a>¶
躍之至¶
　　　賀収涇州表(徳宗/)¶
臣某言中使王開諌李重芝等至伏奉敕㫖送吐火羅¶
王子并曹義臣家口共四十四人配漳泉等州安置伏¶
聞大破兇醜収復涇州梟斬帥劉元等傳送闕下餘黨¶
悉降西陲底定凡在臣庻不勝慶快臣聞聖人有作神¶
契必先用彰睿謀小有邉患以威天下大告武成因兹¶
斬效(疑/)罔不率俾伏惟聖神文武皇帝陛下徳合天地¶
<pb:KR4h0022_WYG_566-9b>¶
明罰以法雷霆道符炎黄有征以懲姦宄蠢兹狂狡敢¶
拒封圻梟獍之心不知㤙愛豺狼之性輒肆傷殘聖慈以¶
𤣥造曲成神武不殺時寛嚴㫖頻許自新益用恣雎竟¶
無悛革然夏后之征扈氏召六卿以恭行周文之伐密¶
人示萬邦以整旅咸在侯甸之内亦効訓誓之勤於是¶
我伐用張親授經畧而執迷不復雖困猶闘蹔假游氛¶
尚稽靈誅皇赫斯怒天威震耀簡車馬以大閲命將帥¶
以長驅飛舞梯衝瞰臨壁壘兇徒悚慄義士激昻梟懸¶
<pb:KR4h0022_WYG_566-10a>¶
渠魁檻送支黨上以告清廟下以布遐方人神豁憤朝¶
野大慶百二之塞外虞解嚴十萬之師餘勇可息則日¶
月所照敢不來庭戎夏大同期於指掌臣謬承重寄喜¶
萬恒情無任慶躍之至謹奉表陳賀以聞¶
　　　賀破賊表(徳宗/)　　　　　　于　邵¶
臣某言臣聞春生秋殺天之令也撫順討逆國之教也¶
故王者上法震耀下脩典刑雖當垂拱之朝亦整干戈¶
之用伏見今月十日神策行營節度使尚可孤破藍田¶
<pb:KR4h0022_WYG_566-10b>¶
賊保生擒賊偽署御史大夫仇敬忠斬獲共二千餘人¶
者初從摩壘旋即合圍因乗破竹之威不漏枯池之網¶
中賀伏惟皇帝陛下聲教以文暢禍亂以武戮奄有華¶
夏光臨統厯日者蕞爾朱泚怙亂涇原腥穢宫闕僣賊¶
神器隂連叛將竊緩輿屍實由逆賊仇忠敬等姦兇相¶
資狡惡爲事因山㩀嶮欲抗雷霆之誅積粟税(一作/挽)芻¶
兾延晷刻之命殊不知天威不逺睿筭何逃未終瘈狗¶
之狂已觸駭&KR1706;之勢餘兇奪魄義衆増威掃氛祲於順¶
<pb:KR4h0022_WYG_566-11a>¶
風復京師於不日臣謬兼統帥濫(一作/乆)緫禁戎矢石不¶
親虛當坐制之地兇渠尚在終決前驅之心無任慶快¶
之至¶
　　　賀破吐蕃表(徳宗/)　　　　　齊　映¶
臣某言伏聞南蠻以六月某日大破吐蕃弄視等城擒¶
戮俘獲不可勝計者臣聞徳之所綏在逺咸服義之所¶
棄雖暴必亡蠢兹犬戎敢肆兇戾乆稽天討時動邉塵¶
人神共讐夷夏同憤遂使南蠻奮旅仗義争先覆其保¶
<pb:KR4h0022_WYG_566-11b>¶
障之恃奪彼肥饒之地斬馘萬級俘計千羣掦天聲於¶
區外正王畧於殊俗自非陛下道超帝圗化協神用武¶
先七徳守在四夷安得使百蠻稽服潜被聲教始左衽¶
以請吏俄倒戈而効誠捨其唇齒之資爲我爪牙之用¶
雖書稱即叙詩羙來威方之聖功彼有慙徳臣謬膺朝¶
寄待位東土不獲隨例稱慶闕庭抃躍之誠倍萬恒品¶
不勝慶快之至¶
　　　賀劔南奏破吐蕃表(徳宗/)　　令狐楚¶
<pb:KR4h0022_WYG_566-12a>¶
臣某言當道進奏院狀報六月某日劔南節度使韋臯¶
狀奏破吐蕃五千餘衆生擒大酋官七人陣上殺一百¶
五十餘人収獲牛馬四百餘頭疋器械一千五百餘事¶
者吉語逺及歡聲相接中賀臣聞順實臣道伏頭者至¶
柔而全禮爲天經無禮者雖衆必敗陛下君臨萬國天¶
覆兆人恩覃于幽微澤及乎荒逺蠢兹蕃醜假息西陲¶
惟天地含𢎞之心未能剪滅以豺狼貪戾之性輙欲(一/作)¶
(肆/)陸梁爰整其師不攻而取此皆降睿畧於天上頒明¶
<pb:KR4h0022_WYG_566-12b>¶
謀於閫外制士之死命得人之歡心所以殪戎如羊破¶
虜如蝨敺彼牛馬獲其侯王威加于殊域武暢于羣動¶
自然赤山之壤可蹈清海之波可渉必當封土刻石以¶
垂天聲戎臣司武獲覩其慶不勝歡抃之至¶
　　　中書門下賀雲南軍破吐蕃劍山保定城表(徳/宗)¶
　　　　　　　　　　　　　　　權德輿¶
臣某言伏見劔南西川節度使某官某所奏兵馬使宋¶
晃前月十八日與雲南軍合勢攻破吐蕃劍山保定城¶
<pb:KR4h0022_WYG_566-13a>¶
當日斬城使者伏以聲教所被遐邇大同蠢兹西戎尚¶
有遺類或犯亭鄣且稽靈誅陛下睿筭無窮天威逺震¶
以夷裔感㤙之衆佐藩隅制勝之臣取以多方累獻戎¶
捷事皆前定必禀聖謀(集作/謨)斬將搴旗出於料外堅城¶
便地盡落彀中通荒服㑹朝之途絶餘孽窺覦之隙奉¶
威懐之命以律而臧兼夷夏之師在和而克此皆陛下¶
神武潜運妖氛永清由是成擒自當盡敵臣等謬當樞¶
近媿乏廟謀幸覩成功不勝大慶無任欣抃之至謹奉¶
<pb:KR4h0022_WYG_566-13b>¶
表陳賀以聞(貞元元年十/二月三日)¶
　　　中書門下賀元誼李文通出洛州城表(徳宗/)¶
　　　　　　　　　　　　　　　前　人¶
臣某言臣等今日靣奉進止元誼李文通等蒙恩宥過¶
以今月七日將領將士出洛州城者伏惟皇帝陛下聖¶
神之化懐保元元仁洽好生感深格物誼等列於守將¶
本以忠勞師旅之間失於慮始蒼黄之際自謂匪人士¶
吏危疑謀猷回遹陛下以震耀所及殺傷則多曲成以¶
<pb:KR4h0022_WYG_566-14a>¶
誘其衷持久以通其變愀然軫念不忍致誅待以初心¶
許之遷善指其開壁率衆来朝實頼亭毒之恩再全臣¶
子之節宥兹一眚昭示萬方睿慈所𢎞動植知幸臣等¶
虛薄備位台司愧無調鼎之能獲覩止戈之慶無任欣¶
抃踴躍之至謹奉表陳賀以聞(貞元十二年/正月十三日)¶
　　　中書門下賀汴州擒李廼表(德宗/)¶
臣某言中使某乙奉宣進止汴州以今月三日擒送李¶
廼軍州並已寜帖者伏以聖徳含𢎞在宥天下而匪人¶
<pb:KR4h0022_WYG_566-14b>¶
醜類自抵刑章李廼本以庸微謬從軍校潜懐狂戾輙¶
擾師徒乗其疾病坐邀職秩怙亂以逞志專戮以作威¶
人思納忠義不同惡俄就械繫一方晏然雖梟獍之心¶
暫求假息而鷹鸇之逐曾不崇朝衆情交欣以待朝㫖¶
陛下命將相之重撫按是邦明書罪人且示輕典成命¶
方下浚郊以清聖謨炳然若合符契足使義士勵節貪¶
夫革心禀化畏威無有逺近(集作/邇)臣等繆居台鉉每奉¶
徳音愧乏嘉猷以承睿畧無任懽忻慶幸之至謹奉表¶
<pb:KR4h0022_WYG_566-15a>¶
陳賀以聞(貞元十二年/七月九日)¶
　　　中書門下賀靈武破吐蕃表¶
臣某等言臣等今日面奉徳音靈武大破吐蕃擒生斬¶
將者伏以睿謀武經隂隲上畧兵符所授攻戰多方蠢¶
兹犬羊尚勞爟燧羣師禀命中權戒嚴掎角相因初設¶
險於三覆竒正合發俄獻功於七擒數酋渠之首級積¶
戎械於亭候勝氣餘勇皷行無前即叙可期有征斯在¶
臣等繆居樞掖莫效㳙埃每承以律之貞空荷止戈之¶
<pb:KR4h0022_WYG_566-15b>¶
運無任慶快踴躍之至謹奉表陳賀以聞(貞元十四年/十二月二十)¶
(九日/)¶
　　　中書門下賀蔡州破賊表(徳/宗)¶
臣某等言伏奉宣示蔡州行營招討使韓全義所奏云¶
四月二十七日於逆賊吳少誠界破賊騾子及馬歩軍¶
三千餘人賊弟吳少陽棄衆奔遁者伏惟陛下聖神廣¶
運丕冐萬方而顛越匪彛自蹈鋒刄徳音累降曉告不¶
悛禁暴安人酌於軍志命師授律發於宸心整旅有嚴¶
<pb:KR4h0022_WYG_566-16a>¶
拊循决勝據便地以三覆分鋭師而九攻村官突騎奮¶
勵精勇啟行所及莫敢枝梧奔北之徒自相蹈藉威謀¶
克壯殺獲斯多更俟便宜續圗攻取蒙輪超乗靡不賈¶
餘長轂鈎援期於盡殪此皆睿筭前定純臣協心佇清¶
淮濆以慶天下臣等謬居樞近喜倍(集作/萬)恒情無任欣¶
抃踴躍之至謹奉表陳賀以聞(貞元十六年/五月四日)¶
　　　賀蔡州破賊表(徳宗/)　　　　張仲素¶
臣某言伏聞蔡州營田招討(一作招/討行營)韓全義今月某日¶
<pb:KR4h0022_WYG_566-16b>¶
大破賊軍斬首擒生其數至廣臣某中賀臣聞天覆至大負¶
慝者必降雷電之討君恩至重失節者須示斧鉞之誅¶
賊臣吳少誠輙因將帥之權遂肆豺狼之性聖恩含忍¶
久示招携敢固執迷未即歸罪今全義親承睿㫖度禀¶
聖謨蹔師臨境羣兇授首梟斬元惡計日可期廓清淮¶
濆在兹一舉臣謬忝地官之職情同率土之歡欣快之¶
誠倍百常品無任踴躍之至¶
　　　賀靈武破吐蕃表(徳宗/)　　　令狐楚¶
<pb:KR4h0022_WYG_566-17a>¶
臣某言臣得朔方節度使李欒牒稱十一月二十日大¶
破吐蕃者千里喧傳三軍快抃臣某誠歡誠喜頓首頓¶
首臣聞天生四夷用别荒服國有二柄誰能去兵伏惟¶
陛下臣妾兆人庭衢六合溟波静息車軌混同萬里清¶
平三分底定而吐蕃羶臊醜類狂狡隂計乗陵凍草妄¶
竊邉疆相鼠無牙安能穿屋羝羊羸角徒欲觸藩是以¶
神聖啟其將心忠勇成於士力兵既落於天上虜乃(一/作)¶
(果/)陷於彀中箝口之馬僨車而縶者千蹄(一作/嗷)辮髪之¶
<pb:KR4h0022_WYG_566-17b>¶
人爲俘輿屍者萬指降旗載路棄甲滿野遥知水赤坐¶
想風腥此皆宗祖儲靈朝廷決策破碎戎膽振騰天威¶
凡百人臣不勝踊躍臣某未申絲髪謬緫旗旌欣歡憤¶
激倍萬恒品所守有限不獲稱慶¶
　　此表合在本巻令狐楚賀劔南吐蕃之後元誤入¶
　　六百三十七巻賀狀内今移附卷末¶
　¶
　文苑英華巻五百六十七¶
