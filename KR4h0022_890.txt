# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:09.201101
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷八百九十
<pb:KR4h0022_WYG_890-1a>¶
欽定四庫全書¶
　文苑英華卷八百九十　　宋　李昉等　編¶
　王爵一(此下三卷英華所編/失作者先後今正之)¶
　　周上柱國齊王憲碑一首¶
　　唐義陽王李琮碑一首¶
　　　周上柱國齊王憲神道碑　　庾　信¶
昔者軒皇受姓十有四人周室先封十有五國自爾承¶
基纂胄保姓受氏雖復千年一聖終是百世同宗故知¶
<pb:KR4h0022_WYG_890-1b>¶
昔之東京旣稱大(一作/炎)漢再受今之周歷即是鄷都中¶
興公諱憲字毗賀突恒州武川人也晋太康之世(一作/始)¶
㨿有黄龍魏孝昌之初奄荒𤣥莵太祖以百二諸侯三¶
分天下凾谷先登鴻溝大定功業如此人臣以終公含¶
章天挺命世誕生降太一之神下文昌之宿珠角擅竒¶
山庭表德儀範清冷風神軒舉聳動廊廟光華城闕未¶
逾齠齓已議論天下事人或曰是謂弱木一枝(十二字/一作天)¶
(下衣裘裳先能問曰/是問謂若木一枝)旁䕃數國長河一直自然千里風¶
<pb:KR4h0022_WYG_890-2a>¶
飈欲逺光景將昇後魏二年封涪城縣開國公時年五¶
嵗也虹蜺滿野是廢當途之髙鸑鷟鳴岐實始維新之¶
命國家光宅受圖欽明秉歴大風初巻長沙始封周元¶
年進爵安城郡公食邑二千户仍授使持節驃騎大将¶
軍開府儀同三司開府同於馬駿秩擬六卿驃騎等於¶
劉蒼位髙三事宗子維城彼多慙色武城二年授使持¶
節大将軍都督益夀寕(周書作益/寕巴瀘)等二十四州諸軍事¶
益州刺史改封齊國公食邑萬户公時年十有六王武¶
<pb:KR4h0022_WYG_890-2b>¶
子以上将開府未滿立年荀中郎為十用都督才踰弱¶
冠方之於公已為老矣加復營邱負海齊桓公受脤之¶
城岷山導江漢武帝求仙之地自非名陵孤竹聲振沉¶
黎豈得南至穆陵西登積石幸無白虎之患寕待黄龍¶
之盟卭筰畏威㣲盧仰德生為立廟刻石頌功成都有¶
文翁之祀非謂生前漢陽有諸葛之碑止論身後比之¶
今日豈可同年而語哉保定四年與大司馬蜀國公圍¶
金墉城師臨洛浦則廣武营奔兵上邙山則河橋路㫁¶
<pb:KR4h0022_WYG_890-3a>¶
八川風俗五方名利鐵市銅街風飛塵起天和元年徴¶
還行雍牧公以日月之明威神其政漆沮旣從荆岐即¶
乂少陽用事路不喘牛仲秋以殷民無驚水二年拜大¶
司馬仍理(一作/厘)小冡宰营室殿軍噐太監天官以邦國¶
為基是司六典夏官以兵戈為主專謀七德是以噐械¶
填委旣包吳漢之功宫殿峥嵘彌状蕭何之法時以白¶
露凉風務閑農隙督兵三萬出自宜陽㧞伏龍之城平¶
姚萇之壘馬陵削樹魏将路窮平隂聴烏齊師其遁天¶
<pb:KR4h0022_WYG_890-3b>¶
子冡弟禮絕群公仁義所徃事資道德建德元年進爵¶
為王仍拜大冡宰姫旦封於曲阜不廢居中劉交國於¶
彭陽無妨常從豈直周召二南並居師傅晋鄭两國俱¶
為卿士而已哉匈奴突於武川爟火通於灞上公述職¶
廵御治兵朔方馬邑星飛(一作/廻)龍城月動撓留犂(出漢/書匈)¶
(奴傳一作/□桃非)之酒經略不前失煙支之山下馬而去東隣¶
逆命反道敗德囚箕子於寒庫罵文王於玉門天子將¶
有孟津之師召公獨議公報以誕應天命克成厥勲昔¶
<pb:KR4h0022_WYG_890-4a>¶
者秦昭起師於蜀直問張儀晋武用兵於吳惟謀羊祐¶
於是中軍無帥僉曰有歸五年拜上柱國元戎東討給¶
王鐡騎二萬先襲太原(一作/并州)斗建麾兵天離轉戰虎嘯¶
風騰雲飛電掩林胡棗栗詎得充饑晋陽荻蒿何能拒¶
防又加王精兵六萬長圍晋州然後六軍星陳萬騎雷¶
動中權始及前茅已戰自爾即為前鋒横行入鄴觀彼¶
車絓槐本馬驚旋濘積甲髙昆陽之城尸封塞富平之¶
水莫不如彼建瓴同斯破竹一朝指揮六合大定是用¶
<pb:KR4h0022_WYG_890-4b>¶
光昭下武翼亮中都足以攄祖宗之宿憤觧生民之怨¶
黷(疑作/讎)方當待彼石閭部斯玉鼓經緯天地光華日月¶
旣而赤烏夾日黄熊入寢實沉無祀桑林不祭宣政元¶
年六月二十八日薨春秋三十有四季友之亡魯可知¶
矣齊䘮子雅姜其危哉公噐(一作/墻)宇淹曠風神透逺璣¶
鏡照林山河容納置鐏待酌懸鍾聴扣聲動天下光照¶
四鄰武皇帝以介弟懿親特垂愛友而宻謀竒䇿加禮¶
敬焉常謂左右曰孔子云自吾有囬門人日親其齊王¶
<pb:KR4h0022_WYG_890-5a>¶
之謂也用之作宰則萬方恊和用之撫軍則四表懾伏¶
豈直臯繇為士國無不仁隨㑹為卿民無群盗愛翫書¶
籍敦崇禮樂(一作/典)管絃入耳則溪谷俱調文雅沿心則¶
煙霞並韻養由百發落鴈吟猨應奉五行綈緗縹帙雍¶
容舉止抑揚談論當世以為楷模搢紳以為軌範則少¶
有壮志頗校兵書𤣥水降靈糓城授䇿飛風長柳月角¶
星眉莫不吟誦在心撰成於手所著兵法凡有五巻六¶
韜九法(一作/地)不用吳起舊書三令五申無勞孫武先誡¶
<pb:KR4h0022_WYG_890-5b>¶
可謂有忠孝焉有壯武焉不自驕矜兼(疑作/謙)光下物宋¶
人獻玉不貪為寶百成子髙守仁為富不謂以信致欺¶
為善非樂天年不享嗚呼哀哉以某年月日塟于石安¶
縣洪瀆川之里原隰悽愴埋於盛德㡬年邱陵摇落藴¶
於才良永矣乃為銘曰¶
悠哉朔方逖矣窮隂山連鳥道(一作/羽)地盡龜林重黎業¶
大伯翳功深胄其積德必有君臨大祖撥亂䘮君有君¶
(一作有功/實君功非)廻地軸䇿動天文猶臨赤水尚復黄雲諸侯¶
<pb:KR4h0022_WYG_890-6a>¶
八百天下三分公之挺生寔惟天假翠㣲臣(疑作/神)降文¶
昌星下照于四國充于两社(左傳作問/于两社)舟檝江河棟梁¶
華夏水通詞鋒風飛文雅純深之性地(一作/義)極天經忠¶
貞之道事感百靈君親惟一臣子惟寕忠泉出井孝笋¶
生庭乃宰天官為國之輔是居上將為天之柱乃聖乃¶
神惟文惟武䇿髙開闢威移雲雨九宫神畧三術謨明¶
天離轉陣月德廽兵黎陽水駭官渡山驚冀州旣載東¶
原底平溟波欲運弱木將危中峰岳㫁半海鵬垂鳳沉¶
<pb:KR4h0022_WYG_890-6b>¶
丹穴龍亡黒陂臨淄廢市東武山移千齡萬古英聲在¶
斯¶
　　　唐贈陳州刺史義陽王神道碑　張　說¶
昔髙祖之起唐侯革隋命太宗之威四海正萬邦作藩¶
帝家用建王國二十一族堯之昭也十有一宗文之穆¶
也王諱琮字某文帝之孫紀王之子龍種異品鳳毛秀¶
色仁義天啓德威日就學無不探藝無不䆒故齊王之¶
𦙍以爵推恩周公之子以才分政惣角封義陽郡王弱¶
<pb:KR4h0022_WYG_890-7a>¶
冠拜歸州刺史又守檀州又撫沂州若敖之舊荆人是¶
懲單于之衝胡馬自逺淮沂其乂邦國不空遭王運中¶
㣲投於南海書稱大去憫失土之諸侯禮不迯誅議無¶
辜之王子某年月日遘六道酷吏薨于桂林之野春秋¶
五十神龍之初興廢繼絶追贈陳州刺史王生不得志¶
殁受遺榮信乎才之短長不如命之豊約德之輕重不¶
如藝之厚薄古(集作/有)矣季子豫州刺史行休髫齓覊旅¶
(集作/孤)託身炎厲藐是餘慶巋然獨存泣血上請迎䘮逺¶
<pb:KR4h0022_WYG_890-7b>¶
裔開元四年二月至桂州王同氣三人徃偕遇禍殯殮¶
無主封樹缺如嵗月茫茫盡為野草(闕/)鄰母而失處訪¶
樵童而莫識議者以為不可復得冝招䰟而改塟行休¶
拊心蒼昊誓不徒還乃掃亭舘設地席潔齋懇惻覬乎¶
幽報遂頻夜髣髴(集作/象)曲示其端夣□(唐書無/此字)王乗舟¶
舟分為两旣而適野見東洲中㫁因忽悟焉隂隱㣲明¶
率此類也又靈堂鎻莖一夕自屈管上有三指四迹一¶
竒二並其旁鐡生文理布列成卦衆駭其異使善易者¶
<pb:KR4h0022_WYG_890-8a>¶
張法蓍之曰屈者於文為尸出指者於義為指縱一竒¶
二並三殯近闕(集作/闊)若引渦上(集作/山)揆之可以察先王¶
之心矣考夣恊卜定處刻辰以某月二十八日於桂城¶
東洲發見神柩舉體咸備而一節闕焉行休甚痛惋若¶
身(集作/自)毁裂其夜又夣王告在南洛州(唐洛書/作南洲)厥明直¶
舊殯而南十有九歩沙洲痕下掘而得之安合如故他¶
日北郭之外又(集無/又字)併收二叔父焉於是乎驗蓍之有¶
徵也孑孑三旐連軸歸飛遥遥百越經途瞻歎零桂人¶
<pb:KR4h0022_WYG_890-8b>¶
士(集無/士字)以為羙談夫至孝潜通精魄昭應虛無之見推¶
歩而有窈冥之體尋求而致雖前誌所詳未有幽感反¶
覆若斯之昭晰矣以某年月日陪塟於昭陵栢城妃汝¶
南周氏祔焉禮也妃考曰駙馬都尉梁郡襄公妣曰臨¶
川大長公主宗周𤣥胄大君自出左右圖史循環法度¶
邦有好逑室無(集作/先非)偕老以王之故薨于掖宫初永昌¶
之難王下河南獄妃録司農寺唯有崔(集作/方)氏女(集無/女字)¶
屝屨布衣徃來供饋徒行顇色傷動人倫中外咨嗟目¶
<pb:KR4h0022_WYG_890-9a>¶
爲勤孝王之(集無/之字)二子配在嶲州及六道使之用刑也¶
長曰行逺以冠就戮次曰行芳以童當捨芳啼號抱行¶
逺乞代兄命旣不見聴固求同盡西南傷之稱為死悌¶
君子謂勤孝者仁之厚也死悌者友之難也感神者誠¶
之至也此三者有以見義陽之義方賢妃之内訓繼體¶
之崇德夫如是淳羙上歸乎本朝盛烈延耀乎邦族安¶
可闕而不餙碑版無文而已哉銘曰¶
髙邱白雲維堯大理凾谷紫氣維周柱史百代福流千¶
<pb:KR4h0022_WYG_890-9b>¶
齡運起冨有海内貴為天子聖帝才子於穆紀王賢王¶
祚𦙍倬哉義陽慎徽九德九德有常允釐三郡三郡以¶
康明夷于飛州崖之下梁木其壊桂林之野不識阡陌¶
無存松檟于以求之人莫知者哀哀孝子眷眷靈夣語¶
妙常閤文㣲甄仲南洛占從東洲億中舊穸移偏新棺¶
改贈旣克返𦵏亦附山陵卜去其吉神心允慿人非地¶
是迹謝名稱青青松栢不顯不承¶
　文苑英華巻八百九十¶
