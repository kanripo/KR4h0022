# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:08.336621
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷八百七十三
<pb:KR4h0022_WYG_872-1a>¶
欽定四庫全書¶
　文苑英華巻八百七十三　宋　李昉等　編¶
　隐居¶
　　隐居貞白先生陶君碑一首¶
　　梓州射洪縣武東山陳居士碑一首¶
　孝善¶
　　唐善人墓碑一首　　　髙愍女碑一首¶
　　隐居¶
<pb:KR4h0022_WYG_872-1b>¶
　　　隐居貞白先生陶君碑　　　蕭　綸¶
夫夜光結緑非胠箧之恒珍逸羽翔鱗豈園池之近玩¶
寧期心於逺大葢不知其所以然也是以頴陽髙蹈洗¶
耳於唐朝漢隂貞栖㓕迹於周代盛徳風流有自来矣¶
應期而曜質者其在兹乎先生名𢎞景字通眀本冀州¶
平陽人也其先自帝堯陶唐氏之後𦙍堯治冀州平陽¶
故因居止龍馬見五色之符欽眀表八彩之瑞光宅於¶
天下允釐於庶職洪源夐逺系緒綿長漢興陶舎為髙¶
<pb:KR4h0022_WYG_872-2a>¶
祖右司馬子青翟位至丞相後至漢末南渡始居丹陽¶
七世祖濬仕吳為鎮南将軍荆州刺史祖降宋南中郎¶
叅軍事父貞寳司徒建安王國侍郎竝立履清約愽渉¶
文史先生含元精之和氣蓄陵颷之雅姿兼宣七善總¶
脩九徳行仁蹈義嶽峙淵渟墻仭無以覩清濁不能測¶
道風與星漢同髙勝氣與煙霞共逺六嵗便解書能属¶
文七嵗讀孝經毛詩論語數萬言曼倩㓜習典墳公幹¶
少誦詩賦方之於古彼有多慙是以岐嶷流聲黄中著¶
<pb:KR4h0022_WYG_872-2b>¶
稱有鄉人得葛洪神仙傳見淮南八公諸仙事乃歎曰¶
讀此書便使人有凌雲之氣於是寝興諷誦晨夜不輟¶
年二十七為宜都王侍讀總知管記事牓道求賢焚林¶
招士朝難其選是曰得人阮瑀之書記不足扶衡孫楚¶
之才辭何以捧轂齊代好治宫室方脩苑囿清溪舊觀¶
更就起築仍奏表上頌辭事兼美邁彼樂職之篇踰乎¶
景福之製帝省覧久之益以為善除奉朝請恪居官次¶
夙夜惟寅春朝秋請是棫樸者也先生本不希榮常欲¶
<pb:KR4h0022_WYG_872-3a>¶
辭退乃與親友書曰疇昔之意不願䖏人間年登四十¶
志畢山藪今三十六矣時不我借知幾其神乎無為自¶
苦眀年遂拜表解職抽簮東都之外解組北山之陽同¶
稷邱之栖真慕留侯之却粒便具舟檝永言東邁朝廷¶
錫問時賢餞别祖以二踈招兹四皓超然輕舉異世同¶
符爾乃杖策孤征㳺踐山嶽既而到于句容登於茅嶺¶
以此地神仙之宫府靈異之栖託往不能返遂卜居焉¶
先生曰夫子云隐居以求其志行義以達其道吾聞其¶
<pb:KR4h0022_WYG_872-3b>¶
語未見其人我今義通無復其一請同求志之業故自¶
稱隐居亦猶稚川之抱朴士安之𤣥晏倚巖栖隐依林¶
遁跡交柯結宇剗徑為門懸崖對溜悲吟灌水深&KR0676;絶¶
(藝文類/聚作危)峭組織煙霞枕石潄流水禽無撓採藥耦耕野¶
獸不亂逍遥閒曠放浪陵山(一作/邱)嗒然若䘮確乎難拔¶
属齊末道消天命既否水闘榖洛地震由辰先生静思¶
㝠數預識㣲兆於是近逺書問悉皆杜絶昔乃聞之夏¶
甫今則見之先生我大梁休運應期受天眀命三辰開¶
<pb:KR4h0022_WYG_872-4a>¶
朗四海寧謐先生奉表稱慶於是信問復通天監以来¶
常有勅㫖供給藥餌不乏嵗時渥澤湛恩莫之與比先¶
生七年暫㳺南嶽兹山也譬閬風之地軸若崑陵之天¶
鎮八桂傍臨九純間設樹有琅玕草生車騎遺世獨往¶
是用忘歸一十年有勅遣左右司徒惠眀徴還先生茅¶
山别給廨宇軒后之降精(一作/情)天老漢帝之致禮河宗¶
况於兹日弗能尚也養志山阿多歴年所攝生既善冥¶
祥亦降猛獸不據魑魅莫逢庭無荆棘逺同闕里階吐¶
<pb:KR4h0022_WYG_872-4b>¶
神泉逕動(闕/)　於是羽人徘徊仙客上下鸞鳳㳺集芝¶
英豐潤大造佛像爰及冩經起塔招僧備諸供養自誓¶
道塲受菩薩法夣登七地又得嘉名具以啓聞蒙勅許¶
可葛𤣥之夣見開士朱鸞之逺望尊儀何以擬兹通感¶
疋此徴應以大同三年嵗次景(計其時當作丙/疑唐人避諱)辰三月¶
壬寅朔日癸丑告别年化春秋八十有一天子嗟惜儲¶
皇軫悼有詔稱譽追贈中散大夫諡曰貞白先生禮也¶
以其月十四日窆于丹陽郡句容縣雷平山若軒轅之¶
<pb:KR4h0022_WYG_872-5a>¶
塟衣冠如王喬之藏劍舄化於兹日可得偶(一作/紀)焉先¶
生器宇凝深思識精贍含章貞吉不脩㢘隅年将中夀¶
匪踰於矩眉目䟽朗儀貎鮮潔實亡勸沮多行徳惠恡¶
惜光景愛好墳籍篤志勵節白首彌至若乃淮南鴻寳¶
之訣隴西地動之儀太一遁甲之書九章歴象之術㓜¶
女銀鈎之敏允南風角之妙太倉素問之方中散琴操¶
之法咸悉搜求莫不精詣爰及卞射荀棊蘇卜管筮一¶
見便曉皆不用心張華之慱物馬鈞之巧思劉向之知¶
<pb:KR4h0022_WYG_872-5b>¶
㣲葛洪之養性兼此數賢一人而已門人恒法闓等慕¶
遥風於緱氏繪遺像於橋陽勒𤣥碑而相質騰絳霄之¶
流芳乃為銘曰¶
留舄表化棄劍凝神徘徊紫氣照耀丹鱗厥跡猶在餘¶
風可遵誰其嗣此淵哉淑人髙行邁種盛徳日新朗猶¶
懸鏡欝似貞筠身以𢎞道行不違仁昔㳺纓綬頡頏縉¶
紳厭乎匡救勞彼問津亦既解組乃襲山巾逺尋丘壑¶
髙蹈風塵情無𬗟世隐不隔真結宇依巖貞棲茂草水¶
<pb:KR4h0022_WYG_872-6a>¶
玉留年華精却老乃有令問兼斯夀考泉過危庭峯臨¶
窈洞露凝蘭階雲生桂棟日斜欄席花落窻甕尚平未¶
反王孫不旋海桑交易陵谷貿遷豐碑有樹遺烈無騫¶
　　　梓州射洪縣武東山陳居士(集作故居/士陳君)碑¶
　　　　　　　　　　　　　　　陳子昻¶
君諱嗣字𢎞嗣其先陳國人也漢末淪䘮八代祖祉自¶
汝南仕蜀為尚書令其後蜀為晉所㓕子孫避晉不仕¶
居涪南武東山與唐胡白趙五姓置立新城郡剖制二¶
<pb:KR4h0022_WYG_872-6b>¶
縣而四姓宗之世為郡長蕭齊之末有太平者兄弟三¶
人為郡豪傑梁武帝受禪網羅英豪拜太平為新城郡¶
守尋加本州别駕弟太樂太濛為黎州長史督䕶(二字/集作)¶
(都督/䕶)南梁二郡太守樂為本郡(文粹/作州)司馬即君之髙祖¶
父也生曽祖方慶好道不樂為仕得墨子五行秘書(集/有)¶
(而/字)隐于武當山生烈祖湯仕郡為主簿遇梁季䘮亂避¶
世不仕生皇考廣(文粹無/此字)迴迴早卒君即迴之第二子¶
也少孤而有純徳恭已飭(二本/作飾)行一日三省家世本以¶
<pb:KR4h0022_WYG_872-7a>¶
清白崇徳迨君之孤素業空矣君有二兄養母以孝君¶
克順至行同勤苦節夏不避暑冬不避寒烝烝服事行¶
年四十有五入則孝出則悌謹而信汎愛衆而親仁無¶
餘力也以是不優於道逮親終沒春秋已髙從仕(二本/作事)¶
不可以養矣乃輟干祿之學脩養生之道山壑髙居農¶
野永嵗雅聞漢有王丹者放居不仕家累千金以自奉¶
田稼勤者載酒肴從之鄉里承化以相懲沮乃歎曰彼¶
王丹者足以(集無/以字)為政矣奚其為為政也由是始考林¶
<pb:KR4h0022_WYG_872-7b>¶
澤闢良田習山書務農政天道時變地道化成丘陵泉¶
(文粹/作淵)藪星嵗雲物靡不用心也(文粹無/也字)原田莓莓粳黍¶
稷稷(文粹作黍/稷漠漠)汶陽之稼如雲矣春日(二本/作也)載華嵗聿¶
其秋白露時降百糓收熟君嘗乗乎肩&KR1221;省農夫饋田¶
畯刑以肅惰悦以勞勤若孫吳之用兵鷙鳥之摶擊也¶
倬彼碩(文粹/作甫)田嵗取十千倉廩實崇禮節恤惸寡賑窮¶
乏九族以親之鄉黨以歡之居十餘年家累千金矣其¶
鄰里有媮衣食帯刀劍椎埋胠箧之類闘雞走狗之豪¶
<pb:KR4h0022_WYG_872-8a>¶
莫不靡下風馴雅業(文粹作素節/集作雅素)曰里有仁焉吾何從¶
(文粹有/之字)也遂頓浮窈之節肅恭儉之規脩孝悌飭(二本/作飾)¶
㢘恥将欲較君(二字文粹/作効君子)之素業也君時年已耳順素¶
無經世之情林園遺老𤣥黙忘嵗遂保先君武東山之¶
故居行不由徑非公事未嘗至於州縣也昔襄陽有龎¶
徳公谷口有鄭子真東海王霸西山蜀才皆避(集有世/之二字)¶
人養徳退耕(集有/以字)求志軒冕不可得而羈憂患不可得¶
而累迨于我君作者五人矣於戯古者至人不利茍得¶
<pb:KR4h0022_WYG_872-8b>¶
不務近貴量腹而食度身而衣非其道萬鍾不足豐也¶
匪(二本/作非)其榮五鼎不足餁也躬勤耕稼植其杖而芸不¶
答子路之問者其(集無/其字)豈我君之徒歟綿綿羅網冥冥¶
髙鴻趯趯竹竿穆穆幽龍其與禍敗之遼絶胡楚(集無/此字)¶
越(文粹作/如胡越)哉然則兩龔不免於蘭焚二老不免於薇歎¶
其近貴利耶夫上無憂悔下無饑寒合(集作/含)道以制嗜¶
慾達命以順生死仁以愛身智以養徳俾爾耆而艾俾¶
爾昌而熾君子保之以永夀考非我君者(文粹無/者字)乎享¶
<pb:KR4h0022_WYG_872-9a>¶
年八十五嵗壬辰五月十三日考終厥命臨終誡曰啓¶
余手啓余足我聞古人有言珠玉而瘞之是暴骸於中¶
原也古者不封不樹後代聖人易之以棺椁吾不敢違¶
聖人可具棺椁而已斂以常服墳無邱壠吾将庶幾以¶
奉先人之清業也有子某某等皆能祗奉遺訓聿從先¶
志長夀二年龍集癸巳某月朔某日𤣥月載踰卜兆時¶
吉始啓殯昭告奉遷於舊塋武東山之陽禮也鄉里㑹¶
塟者千餘人皆涕泣號慕悲純徳之不見咸曰君子沒¶
<pb:KR4h0022_WYG_872-9b>¶
矣仁(文粹/作人)何以名陵壑(集作/谷)不朽匪惟頌聲小子不敏¶
謹(文粹/作請)述鄉人之教其辭曰¶
肅肅我祖國始於陳中裔淪䘮泊(集作/沮)此江濵山川隆¶
欝旂鼎氤(二本/作氛)氲挺生君子(集作生/我君子)於鑠元真唯孝肅¶
悌唯仁善鄰樂我耕稼忘我縉紳芸芸(二本作/茫茫)田藪嵗¶
也其春農事方作(二本作農/人肅事)君子犒勤孰為夫子植杖¶
而耘弋者何慕(集作/□)鴻冥(集作/飛)髙雲楚狂懼世夷叔求¶
仁良圗(文粹/作時)終矣不考于身我異於是非隐非淪撫化¶
<pb:KR4h0022_WYG_872-10a>¶
隨運安排屈伸大(二本/作天)年既沒長夜何辰聖達不免宇¶
宙同塵桐棺三寸豈我窶貧自古有禮(文粹作/死非)吾從聖¶
人嗟爾百代子子孫孫驕奢自咎天道無親思我松栢¶
恭儉是遵¶
　　孝善¶
　　　有唐善人墓碑　　　　　　白居易¶
唐有善人曰李公公名建字杓直隴西人魏将軍申公¶
發公十五代祖也周柱國陽平公逺六代祖也緩州刺¶
<pb:KR4h0022_WYG_872-10b>¶
史眀髙祖也太子中允進徳曾祖也綿州昌眀令珍王¶
大父也雅州别駕贈禮部尚書震考也贈博陵郡太君¶
崔氏妣也陳許節度使禮部尚書遜兄也渭源縣君房¶
氏妻也容管招討使濟外舅也長慶元年二月二十三¶
日夜無疾即世于長安脩行里第是嵗五月二十五日¶
歸附于鳳翔某縣某鄉某原之先塋春秋五十八有二¶
女五男曰訥朴恪慤碩公官歴校書郎左拾遺詹府司¶
直殿中侍御史比部兵部吏部員外郎兵部吏部郎中¶
<pb:KR4h0022_WYG_872-11a>¶
京兆少尹灃州刺史太常少卿禮部刑部侍郎贈工部¶
尚書職歴容州招討判官翰林學士鄜坊(集作/州)防禦副¶
使轉運判官知制誥知(集無/知字)吏部選事階中大夫勲上¶
柱國爵隴西縣開國男有史官起居郎渤海郡(集無/此字)髙¶
越(集作/鉞)作行状有翰林學士中書舎人河南元稹作墓¶
誌有尚書主客郎中知制誥太原白居易作墓碑大署¶
其碑曰善人墓善人者何公㓜孤孝養太君太君老疾¶
常曰㣦子勸吾食吾輙飽勸吾藥吾意其疾瘳㣦子公¶
<pb:KR4h0022_WYG_872-11b>¶
小字也及長居荆州石首縣環其居數百家凡争闘稍¶
稍就公决公隨而評之寖及鄉人不詣府縣皆相率曰¶
請問李君公養有餘力讀書属文業成與兄遜起應進¶
士俱中第為校書時以文行聞故徳宗皇帝擢居翰林¶
翰林時以視草不詭隨退官詹府詹府以貞恬自處不¶
出户輙踰月鄜帥路恕髙之拜請為副在鄜時有非類¶
者至以病去為御史時上位有過(集作/遏)其行事者作謬¶
官詩以諷為吏部郎中時調文學科暨吏課髙者得無¶
<pb:KR4h0022_WYG_872-12a>¶
停年又省成勞文(集無/文字)急成状限繇是吏(集作/史)軰無縁¶
為姦詭(集作/訖)今選部用其法知制誥時筆削間有以自¶
是不屈者因請告改京兆少尹時與大尹議嵗减府税¶
緡十三萬在灃時不鞭人不名吏居嵗餘人人自化在¶
禮部時由文取士(集作/生非)不聽譽不信毁公為人質良寛¶
大體與用綽然有餘裕為政㢘平易簡不求赫赫名與¶
人交外淡中堅接士多可而有别稱賢薦能未嘗倦好¶
議論而無口過逺邪諛而不忤物其居家菲衣食厚賔¶
<pb:KR4h0022_WYG_872-12b>¶
客敬兄嫂禮妻子愛甥姪初先太君好善喜佛書不食¶
肉公不忍違其志亦終身蔬食自八九嵗時始諷詩書¶
日三百言諷畢盡得其義善治(集作/理)王氏易左氏春秋¶
前後著文凡三百五十二首皆詣理撮要詞無枝葉其¶
卓然者有詹府司直比部員外郎㕔記請䨇日坐疏與¶
梁肅書上宰相論選事状秉筆者許之薨之日不識者¶
惜識者歎交逰者出涕執友者慟夫如是其善人乎傳¶
曰善人國之紀也語曰善人吾不得而見之矣噫善人¶
<pb:KR4h0022_WYG_872-13a>¶
之稱難乎哉獨加於公無愧焉銘曰¶
古者墓有表表有云顯其行省其文故季札死仲尼表¶
其墓曰君子今吾䘮李君署其碑曰善人嗚呼李君有¶
知乎無知乎君之名與此石俱¶
　　　髙愍女碑　　　　　　　　李　翺¶
愍女姓髙妹妹名也生七嵗當建中二年父彦昭以濮¶
陽歸天子前此者有(二字集/作賊)質妹妹與其母兄者(集作/而)¶
使彦昭守濮陽及(文粹/作反)彦昭以城歸妹妹與其母兄皆¶
<pb:KR4h0022_WYG_872-13b>¶
死其母李氏也将死憐妹妹之㓜無辜請獨免其死而¶
以為婢于官(二字文/粹作衆)皆許之妹妹不欲曰生而受辱不¶
如死母兄(集有且/死二字)皆不免何獨生為其母與兄将被刑¶
咸拜於(集作/于)四方妹妹獨曰我家為忠宗族誅夷四方¶
神祗尚何知問其父所在之方西嚮哭再拜遂就死眀¶
年太常諡之曰愍當此之時天下之為父母者聞之莫¶
不欲愍女之為(集有/其字)子也天下之為夫者聞之莫不欲¶
愍女之為室家也天下之為女與妻者聞之莫不欲愍¶
<pb:KR4h0022_WYG_872-14a>¶
女之行在其身也昔者曹娥思夫自沉于江獄吏嘑囚¶
章女悲號思唁其兄作詩載馳緹縈上書廼除肉刑彼¶
四女或孝或智或仁或義噫此愍女厥生七年天至(集/作)¶
(生/)其知四女不倫向遂推而布之于(集作/於)天下其誰不¶
從而化焉雖有逆子必改行雖有悍妻必易心賞一女¶
而天下勸亦王化之大端也異哉愍女之行而不家聞¶
户知也貞元十三年翺在汴州彦昭時為頴州刺史昌¶
黎韓愈始為余言(一有/之字)余既悲而嘉之於是作髙愍女¶
<pb:KR4h0022_WYG_872-14b>¶
碑¶
　¶
　¶
　¶
　¶
　¶
　¶
　文苑英華巻八百七十三¶
