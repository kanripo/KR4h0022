# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:02.773931
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷七百五十四
<pb:KR4h0022_WYG_753-1a>¶
欽定四庫全書¶
　文苑英華巻七百五十四　宋　李昉等　編¶
　史論一¶
　　晉書宣帝總論一首　　晉書武帝總論一首¶
　　宋略總論一首　　　　梁典髙祖革命論一首¶
　　周書皇后傳論一首　　周書八柱國論一首¶
　　　晉書宣帝總論　　　唐太宗文皇帝¶
夫天下(一作/地)之大黎元為本邦國之貴元首為先治亂¶
<pb:KR4h0022_WYG_753-1b>¶
無常興亡有運是故五帝之上居萬乗以為憂三王以¶
來處其憂而為樂競智力争名利(一作/利害)大小相吞强弱¶
相襲逮乎魏室三分鼎峙干戈不息氛(一作/氣)霧交飛宣¶
皇以天挺之姿膺(一作/應)期佐命文以纉治武以陵威用¶
人如在已求賢若不及情深阻而莫測性寛綽而能容¶
和光同塵與時舒巻戢鱗潜翼思屬風雲飾忠於已詐¶
之心延安於將危之命觀其雄畧内斷英猷外決殄公¶
孫於百日滅(一作/摛)孟逹於盈旬自以兵動若神謀無再¶
<pb:KR4h0022_WYG_753-2a>¶
計矣既而擁衆西舉與諸葛相持抑其甲兵本無鬬志¶
遺以巾幗方發憤心杖節當門雄圖頓屈請戰千里詐¶
欲示威且秦蜀之人勇懦非敵夷險之路勞逸不同以¶
此争功其利可見而反閉軍固壘莫敢争鋒生怯實而¶
未前死疑虚而猶遁良將之道失在斯乎文帝之世輔¶
翼權重許昌同蕭何之委崇華甚霍光之寄當謂竭誠¶
盡節伊傅可齊及明帝將終棟梁是屬受遺二主佐命¶
三朝既承忍死之託曽無殉主之報天子在外内起甲¶
<pb:KR4h0022_WYG_753-2b>¶
兵陵土未乾&KR1096;相誅戮貞臣之體寧若此乎盡善之方¶
以斯為惑夫經討之策豈東智而西愚輔佐之心何前¶
忠而後亂故晉明掩面恥欺偽以成功石勒肆言笑姦¶
囘以定業古人有云積善三年知之者少以為惡一日¶
聞於天下可不謂然乎雖(一有/自字)隱過於(一無/比字)當年(一有/而字)¶
終見嗤於(一無/比字)後世(一作/代)亦猶盜(一作/竊)鍾掩耳以衆人¶
為不聞鋭意盜金以(一作/謂)市中為莫覩故知貪於近者¶
則遺逺溺於利者則傷名若不損已以益人則當禍福¶
<pb:KR4h0022_WYG_753-3a>¶
人而福已順理而舉易為力背時而動難為功况以未¶
成之晉基逼有餘之魏祚雖復道格區宇徳被蒼生而¶
天未啓時寳位猶阻非可以智競不可以力争雖則慶¶
流後昆而身終於北面矣　　一作皆晉書本文¶
　　　晉書武帝總論　　　　　　同　前¶
武皇承基誕膺天命握圖御字敷化導民以伕代勞以¶
治易亂絶縑綸之貢去雕琢之飾制奢侈(一作/俗)以變儉¶
約止澆風而反淳朴雅好直言留心採擢劉&KR1063;裴楷以¶
<pb:KR4h0022_WYG_753-3b>¶
質直而見容嵇紹許竒雖仇讎而不棄仁以御物寛而¶
得衆宏略大度有帝王之量焉于(一作/於)時民和俗静家¶
給人足聿修武用思啓封疆決神筭於深衷㫁雄圖於¶
獨見(一作/儀表)馬隆西伐王濬南征師不延時種(一作/獯)虜削¶
跡兵無血刃揚越為墟通上世(一作/代)之不通服前人之¶
未服禎祥顯應風教肅清天下之功成矣霸王之業大¶
矣雖登封之禮讓而不為驕泰之心因斯以起見土地¶
之廣謂萬葉而無虞覩天下之安謂千年而永治不知¶
<pb:KR4h0022_WYG_753-4a>¶
處廣而(一作/以)思狹則廣可長廣居治而忘危則治無常¶
治加之建立非所委寄失材志欲就於昇平行先迎於¶
禍亂是猶將適越者指沙漠以遵途欲登山者涉舟航¶
而覔路所趣逾逺所向(一作/尚)轉難南北倍殊髙下相反¶
求其至也不亦難乎況以新習易動之基而無乆安難¶
㧞之慮故賈充兇豎懐姦志以弄(一作/擁)權揚駿豺狼包¶
禍心以專輔及乎宫車晩出諒闇未周藩翰變親以成¶
疎連兵競滅其根本棟梁迴(一作/迴)忠而起偽讎衆各舉¶
<pb:KR4h0022_WYG_753-4b>¶
其兇威曽未數年綱紀大亂海内版蕩宗廟播遷帝道¶
王猷反居文身之俗神州赤縣翻成被髪之鄉棄所大¶
以資人掩其小而自託為天下笑其故何哉良由失慎¶
於前所以貽患於後且知子者賢父知臣者明君子不¶
肖則家亡臣不忠而國亂國亂不可以安也家亡不可¶
以全也是以君子防其始聖人閉其端而世祖惑荀朂¶
之姦謀迷王渾之偽策心屬移於衆口事不定於已圖¶
元海當除而不除卒令擾亂於區夏惠帝可廢而不廢¶
<pb:KR4h0022_WYG_753-5a>¶
終使傾覆於洪基夫全一人者徳之輕極天下者功之¶
重棄一子者忍之小安社稷者孝之大況乎資三世而¶
成業延二葉以喪之所謂取輕徳而捨重功畏小忍而¶
忘大孝聖賢之道豈若斯乎雖則善始於初而乖令終¶
於末所以殷勤史策不能無慷慨焉¶
　　一作皆晉書本文¶
　　　宋略總論　　　　　　　　裴子野¶
宋髙祖武皇帝以葢代雄才起匹夫而并六合尅國得¶
<pb:KR4h0022_WYG_753-5b>¶
雋寄迹多於魏武功施天下盛徳厚於晉宣懐荒伐叛¶
之勞而夷邊蕩險之力百勝可得而論者矣政(疑/)足行¶
陣之間却孫恩蟻聚之衆一朝奮臂掃桓𤣥盤石之宗¶
方軌長驅則三齊無堅壘迴戈内赴則五嶺靡餘妖命¶
孫季髙於巨海之上而畨禺席巻擢朱齡石於百夫之¶
下而庸蜀來王羌胡畏威交為表裏董率虎旅以事中¶
原石門巨野之隘指麾開闢闗頭霸上之阻曽莫藩籬¶
虜其酋豪遷其重寳登未央而灑酒過長陵而下拜盛¶
<pb:KR4h0022_WYG_753-6a>¶
矣哉悠悠百年未之有也於是倒載干戈休兵泗水彤¶
弓納陛肇有宋都蔕芥必除華夷莫拒然後請乎上帝¶
步驟前王零陵去之而莫猜心髙祖受之而無媿色古¶
之所謂義取天下者斯之謂乎若其提挈草創則魏孟¶
何劉輔相摠持則穆之徐羡鎮惡道濟經其武傳亮謝¶
晦緯其文長沙以冡弟共艱難武烈以清貞定南楚其¶
他胥附奔走雲合霧集若榱椽之構大厦衆星之仰河¶
漢或取之於民(疑/)舉或得之於未名羣才必逞智能咸¶
<pb:KR4h0022_WYG_753-6b>¶
効爵不妄加官無私謁晉末所以荒濟(疑/)淆混阿黨容¶
縱莫不驅掃革易與之更始君行卑菲而國不為陋民¶
勤征戍而下無怨讟品令宥密賞罰端平逺無不懐邇¶
無不附屬為郡縣者則南過交趾西包劍閣北劃黄河¶
而繞東海七分天下而有其四自永初末嵗天子負扆¶
務懐以燕代為戎岐梁重梗將誓六師屠桑乾而境北¶
地三事大夫願(疑作/顧)相謂曰待夫振旅凱入乗轅南反¶
請具銀繩瓊檢告報東嶽既而洮弗興即年獻(疑作/厭)世¶
<pb:KR4h0022_WYG_753-7a>¶
營陽王狎於弗訓以敗輿太祖寛肅宣惠大臣光表超¶
越二昆來應寳命沈明内斷不欲政由甯氏克滅權逼¶
不使芒刺在躬親臨朝事率尊恭徳斟酌先王之典強¶
宣(疑/)當時之宜吏乆其職育孫長子民樂其生鮮陷刑¶
辟仁厚之化既已播流率土忻欣無思不服每駕廵幸¶
簫鼓聽聞百姓扶攜老幼想望儀刑愛之孜孜如日不¶
足初徐傅伏誅繼求内相王𢎞處之而思降彭城欲之¶
而弗違王華殷景仁以忠允熙帝載謝𢎞㣲王曇首以¶
<pb:KR4h0022_WYG_753-7b>¶
沈密賛樞機徐(闕/)王僧綽以體國彰信義謝方明劉道¶
生以治惠稱良能髙簡則令明清貴則王舊(疑/)文章則¶
顔延之謝靈運有藻麗之鉅才儒雅則裴苟何傅擅師¶
表之髙學剛亮骨鯁則袁粲蔡子度建言忠益則范泰¶
何尚之宗室藩翰帝弟帝子則江夏衡陽廬陵隋王建¶
平臨川新喻或清令而審或文敏而洽皆博愛以禮士¶
明靡以流譽十三四年為多士矣上亦藴藉義文思𢎞¶
儒府庠序建於國都四學聞乎家巷天子乃移蹕下輦¶
<pb:KR4h0022_WYG_753-8a>¶
以從之束帛讌語以勸之士莫不敦恱詩書沐浴禮義¶
淑慎規矩斐然向方其行修言道者然後登朝受職威¶
儀輕佻者不齒於郷閭公宫非儐羽不來庭私家非軒¶
葢不逾閾冠冕之流雍容如也於是文教既興武功亦¶
著命將受律指日如斯檀蕭薄伐則南登象浦劉斐爰¶
整則西踐仇他(疑作/池)良駒巨象充塞外廐竒琛環貨下¶
逮百遼禽獸草木之瑞月有六七繩山諷海之譯嵗且¶
十餘江東以來有國有家豐功茂徳未有如斯之盛者¶
<pb:KR4h0022_WYG_753-8b>¶
然值北虜方强周韓嵗擾金墉虎牢代失其御二十七¶
年偏師克復河南横蹂强胡百萬之衆匃奴遂跨彭沛¶
航淮浦設穹廬於𤓰步請公主以和親於時精兵猛將¶
嬰城而不敢鬭謀臣智士折撓而無可稱天子乃朝饗¶
單于臨江髙㑹於是起盡户之役貸冨室之財舳艫千¶
里縁江而陳我守既嚴胡兵亦怠且大川所以限南北¶
也疲老而退歸我追犇之師槖弓裹足係虜之民流離¶
道路江淮以北蕭然矣重以含章巫蠱始自三逆合殿¶
<pb:KR4h0022_WYG_753-9a>¶
酷帝史籍未聞仲尼以為非一朝一夕之故其所由來¶
者漸矣辨之不早辨也元嘉之禍其有以焉世祖率先¶
九牧大雪寃恥身當厯數正位天居聰明絢(疑/練)逹博聞¶
强記威可以整法智足以勝姦君人之畧幾將備矣一¶
時之風流領䄂則謝莊何偃王彧蔡興宗索顗袁粲禦¶
武名將則沈慶之抑元景宗敞(疑作/慤)之或潔清以秀雅¶
或驍果以步(疑/)類因以軌道廓之中方知向時之士若¶
顔竣之經綸忠勁匪躬諒直雖晉之狐趙無以尚焉帝¶
<pb:KR4h0022_WYG_753-9b>¶
即位二三年間方逞其欲拒諌是已天下失望夫以世¶
祖才明少以禮度自肅思武皇之節儉追太祖之寛恕¶
則漢之文景宗(疑作/曽)何足云景和申之以淫虐太宗易¶
之以昏縱師旅薦興邊鄙蹙迫人懐茍且朝無紀綱内¶
寵方議共安外物已覩其敗已初世祖登遐委重於二¶
載(疑作戴謂法/興戴明載)太宗晏駕亦託孤於王阮渫近之道同¶
歸忡人之釁如一然宋祚未絶於永光更以宗王之見¶
窘水徳遂亡於後(闕/)實由强臣之受辱且顧命羣公從¶
<pb:KR4h0022_WYG_753-10a>¶
容自重畏懦伊霍之機綺靡唐虞之際於是蔚炳胥變¶
明命就遷俯仰之間興衰易用矣周自平王東遷﨑嶇¶
河洛其後二十四世而赧始亡之漢自章和以降顛覆¶
閹䜿其後百有餘載而獻始禪之何則周漢靈長如彼¶
難㧞近代脆促若此易崩非天時亦人事也聞夫鴻荒¶
者難為慮因事者易為力曹馬規模懸乎前載茍有斯¶
㑹實啓英雄而況太宗為之驅除先顛其(闕/)　本根既¶
蹙枝葉遂摧斯則始於人事也昔二代將亡殷辛夏癸¶
<pb:KR4h0022_WYG_753-10b>¶
相去數百年間異世而後出宋則景和元徽首尾不能¶
十載而降虐過於二君斯則天之所棄篤於前王者也¶
天意人事其㣲如是雖欲勿霣其可得乎若乃拯厥塗¶
炭䝉逆取之辱者湯武之志也私鉏當路飾揖讓之名¶
者近代之事也其應天從民道有優劣故宗廟社稷脩¶
短異數不然則何殊尤緬邈如斯之逺也夫山岳崩頽¶
必有朽壤之隙春秋迭代亦有去故之悲是以臨危亡¶
而撫理運未有不扼腕流連者也近古之弊化薄俗行¶
<pb:KR4h0022_WYG_753-11a>¶
乎宋氏之成敗得失著乎行事從而言之載於篇矣繫¶
叙其所以創業垂統而懐其舊俗遺風逮於賢人君子¶
英聲餘論以附於兹子野曽祖宋中大夫西鄉侯以文¶
帝之十二年受詔撰元嘉起居注二十六年重被紹(疑/作)¶
(詔/)續成何承天宋書其年終於位書則未遑述作齊興¶
後數十年宋之新史既行於世也子野生乎泰始之季¶
長於永明之年家有舊書聞見又接是以不用浮淺因¶
宋之新史為宋略二十巻剪截繁文刪撮事要即其簡¶
<pb:KR4h0022_WYG_753-11b>¶
寡志以為名夫黜惡章善臧否予奪則以先達格言不¶
有私也豈以勒成一家貽之好事葢司典之後而不忘¶
焉¶
　　　梁典髙祖事論　　　　　　何元之¶
歴究前書詳觀徃行昭晰千載氛氲萬古考其寛猛知¶
布政之善惡驗其黜陟識其主之是非以曩求今工拙¶
可見齊季昏虐政由羣小朝宰被無辜之誅藩戚懼淫¶
刑之害髙祖痛兄弟之戮因天下之心舉荆雍之師興¶
<pb:KR4h0022_WYG_753-12a>¶
易(疑/)武之伐指揮則智勇風從號令則遐邇響應取鄢¶
郢若拉枯定金陵如沃雪黄鉞既斬白旗乃懸師不疲¶
勞民無怨讟樂推(闕/)在代徳是膺逆取順治享年四紀¶
萬幾事廣六職務殷負扆君臨勤於聽覽兢兢罔倦乾¶
乾不已加以藝業之美莫以比倫洞曉儒𤣥該羅内外¶
舉洙泗之餘教針其膏肓採周孔之遺文正其魚魯於¶
是廣開庠序敦勸後生親自觀試策其優劣由近及逺¶
咸從風化執經者連袂負笈者排肩濟濟多士於斯為¶
<pb:KR4h0022_WYG_753-12b>¶
盛至若御民之術未為得也敢以狂瞽請究其説夫根¶
深者葉茂源廣者流長故聖王欲其茂長前為深廣是¶
以擇沃壤以置王畿國都圜於六鄉封城號於千里其¶
外則布之以五等列之以萬國分疆畫野立樹黨閭井¶
隴以懐其仁桑梓以安其俗諸侯守境土以事於上天¶
子執賞罰以臨於下有功則褒無道則廢二伯弼於内¶
朝九牧佐于外政間之以賢戚叅之以懿親𢎞仁義於¶
區中被禮樂於遐表忠信之禮逹謙譲之風行爾乃覬¶
<pb:KR4h0022_WYG_753-13a>¶
覦之心絶兵戈疊息刑辟靡用獄訟罔興然後龜龍逰¶
於池沼鸞鳳栖於苑囿及其末世雖主昏於上民亂於¶
下猶晉鄭有依桓文是相絶而更續顛而必扶數百年¶
外方至於滅周道既没斯風漸喪洎於後代其弊尤甚¶
罔恤民之不存而憂士之不禄蒞民之長守次更為前¶
人未安後人便及迎新送故疲於道塗為君者甚多為¶
民者甚少由是君臣之義薄狡惡之萌興下上逓憎甚¶
於仇敵百城恣其暴奪億兆困其徴求捐棄舊鄉奔亡¶
<pb:KR4h0022_WYG_753-13b>¶
他縣地荒邑散私少官多於是倉庫既空賦斂更重天¶
示譴禍地出妖祥饑疫互生水旱交至民不堪命轟然¶
土崩數十年間還為黎庶髙祖博覽今古備觀興亡猶¶
復躡其遺風襲其弊法澆薄逾甚淆紊日滋梁氏之有¶
國少漢之一郡大半之人並為部曲不耕而食不蠶而¶
衣或事王侯或依將帥携帶妻累隨逐東西與藩鎮共¶
侵漁助守宰為蝥賊收縳無罪逼迫善人民葢(疑作/盡)流¶
離邑皆荒毁由是刼抄蜂起盜竊羣行陵犯公私經年¶
<pb:KR4h0022_WYG_753-14a>¶
累月扺父(疑/)者比室陷辟者接門𤯝災亟降囹圄隨滿¶
夕散朝聚有若市&KR0768;加以朝霧内叢而官方外曠有其¶
位而無其職非其事而侵其官四海至殷機事輻輳人¶
君雖敏有所不周人君雖明有所不照豈可專於親覽¶
忘彼責成就此而言大失有二習守膠之弊棄更張之¶
善屈子投江寧論其痛賈生慟哭豈喻斯悲自五胡競¶
逐晉室東徙權寓江濵遂淹時代桓伐燕秦而不振劉¶
克函洛而還亡至於宋齊疆場侵蹙髙祖躡斯頺運有¶
<pb:KR4h0022_WYG_753-14b>¶
志吞并斯實王者之宏材有國之通凖然六納魏主一¶
入洛陽竟無所成得不補失民既勞止汔可小康昔勾¶
踐之欲滅吳前為其政兵强國冨然後用之一舉而虜¶
夫差再舉而覇中國髙祖進不擇將退不教民雖慕古¶
人安能有濟孫子曰善戰者前勝而後求戰善勝者前¶
戰而後求勝明者出師必前料敵豈可暗兹人事幸彼¶
天時者哉且國有累卵之憂俗有土崩之勢開幸人之¶
志兆亂臣之心遂使侯景被吾甲而冠王城驅我人而¶
<pb:KR4h0022_WYG_753-15a>¶
圍天闕勢如破竹易若轉圜萬里靡沸四方瓦解社稷¶
淪胥龜玉毁廢事非一夕其所由來漸矣太宗孝慈仁¶
愛實守文之君惜乎為賊所殺至乎文章妖艶隳墜風¶
典誦於婦人之口不及君子之聽斯乃文士之深病政¶
教之厚疵然雕蟲之技非闗治忽壯士不為人君焉用¶
世祖聰明特逹才藝兼美詩筆之麗罕與為匹伎能之¶
事無所不該極星象之功窮蓍龜之妙明筆法於馬室¶
不愧鄭𤣥辨雲物於魯臺無慚梓慎至於帷籌將略朝¶
<pb:KR4h0022_WYG_753-15b>¶
野所推遂乃撥亂反正夷㓙殄逆紐地維之已絶扶天¶
柱之將傾黔首蒙拯溺之恩蒼生荷仁夀之惠㣲管之¶
力民其病乎鯨鯢既誅天下且定早應移鑾西楚旋駕¶
東都禋祀宗祊清蹕宫闕西周岳陽之敗績信(闕/)宇文¶
之和通以萬乗之尊居二境之上强敵乗釁再覆皇基¶
率土分崩莫知攸暨謀之不善乃至於斯敬皇世祖之¶
裔允膺下武而貞陽以旁枝外入濫尸非次陳武興勤¶
王之師至正當(闕/)璧之后驅斥潜(疑作/僣)王誅鉏亂臣國¶
<pb:KR4h0022_WYG_753-16a>¶
亡重康彛倫復叙既而天不福善早世登遐土徳代興¶
火行告謝驃騎王琳懐申胥之志藴荀息之忠爰納嗣¶
君更紹頽運於是嘯命方岳大興師旅龍虎戰鬬水潰¶
山崩君臣播越寄命齊土若乃萇𢎞興周而速咎王永¶
復秦而延殃天欲亡之非人能救夫創天下者至明者¶
也喪天下者至暗者也是以禹湯興其功桀紂廢其業¶
莫不得之者前主失之者後君逮兹梁室有異於此何¶
則髙祖撥亂除殘及身招於禍亂世祖復讎雪恥翻手¶
<pb:KR4h0022_WYG_753-16b>¶
命於㓂讎敬皇繼祀而鼎移後嗣紹基而祚徙書曰皇¶
天無親惟徳是輔自天所祐歸於有徳元之官自有梁¶
備觀成敗昔因出軸流寓齊都窮愁著書竊慕虞子但¶
梁室極促簡牘多闕所得遺逸略不盡舉未獲旋反更¶
窮搜訪採其聞見撮其衆家一代之事可得觀矣¶
　　　周書皇后傳論　　　　　　魏　徴¶
書紀有虞之徳(一有/載字)釐降二女詩述文王之美(一有/稱字)刑¶
于寡婦(一作/妻字)是知婚姻之道男女之别實有國有家者¶
<pb:KR4h0022_WYG_753-17a>¶
之所慎也爰自三代迄于魏晉興衰之數得失之迹備¶
乎傳記故其詳可得聞焉若乃納聘以徳防閑以禮大¶
義正於宫闈王化行於邦國則坤儀式固而鼎命惟新¶
(一作/永)矣至於邪僻既進法度莫脩冶容迷其主心私謁¶
蠧其公(一作/朝)政則風化陵替而宗社不守矣夫然者豈¶
非皇王之龜鏡(一作/鑑)歟周氏率由姬制内職有序太祖¶
創基脩祍席以儉約髙祖(北史作/武皇)嗣厯節情欲於矯枉¶
宫闈有魚貫之美戚里無私溺之尤可謂得君人之體¶
<pb:KR4h0022_WYG_753-17b>¶
宣皇外行其志内逞其欲溪壑難滿採擇無厭恩之所¶
加莫限厮皂榮之所及無隔險詖於是升蘭殿而(北史/作以)¶
正位踐椒庭而齊體者非一人焉階房帷而拖青紫縁¶
(一作/承)恩幸而擁玉帛者非一人(一作/族)焉雖辛癸之荒淫¶
趙李之傾惑曽未足比其髣髴也民厭煩苛(北史作人/厭苛政)¶
弊事實多太祖(北史作/文字)之祀忽諸特由於此故叙其事¶
迹以為皇后傳云　　一作周書本文¶
　　　周書八柱國傳論¶
<pb:KR4h0022_WYG_753-18a>¶
蕭何文史自愛懼秦法誅戮乃推奉漢髙李通家傳䜟¶
術知劉氏當興遂翊戴光武終而白水復禹中陽纂堯¶
方䇿以為美談功臣仰其徽烈趙貴志懐忠義首唱大¶
謀爰啓聖明克復讐耻闗中全百二之險周室定三分¶
之業彼此一時足為連類獨孤信威申南服化洽西州¶
信著遐方光照鄰國侯莫陳崇以勇悍之氣當戰争之¶
秋(一作/利)輕騎啓髙平之扉匹馬得長城之俊(一作長/坑之俊)並¶
以宏才逺畧附鳯攀龍績著元勲位居上衮而識慚明¶
<pb:KR4h0022_WYG_753-18b>¶
哲咸以㓙終惜哉信雖不免其身慶延於後三代外戚¶
何其盛歟初魏孝莊以爾朱榮有翊賛(一作/戴)之功拜榮¶
柱國大將軍位在丞相上榮敗後此官遂廢大統三年¶
魏文帝復以太祖建中興之業始命為之其後功參佐¶
命望實俱重者亦居此職自大統十六年以前任者凡¶
有八人太祖位摠百揆都督中外諸軍事魏廣陵王欣¶
元氏懿戚從容禁闥而已此外六人各督二大將軍以¶
(一作/分)掌禁旅當爪牙禦侮之寄當時榮盛莫與為比故¶
<pb:KR4h0022_WYG_753-19a>¶
今之稱門閥者咸推八柱國家云¶
　　一作皆周書本文¶
　¶
　¶
　¶
　¶
　¶
　¶
<pb:KR4h0022_WYG_753-19b>¶
　¶
　¶
　¶
　¶
　¶
　¶
　¶
　文苑英華巻七百五十四¶
