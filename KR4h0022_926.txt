# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:11.035165
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷九百二十六
<pb:KR4h0022_WYG_926-1a>¶
欽定四庫全書¶
　文苑英華巻九百二十六　宋　李昉等　編¶
　職官三十四¶
　　揚州長史王公碑一首　果州刺史李公碑一首¶
　　桂府長史程府君碑一首¶
　　梓州司馬楊公碑一首　溜州司馬鄭公碑一首¶
　　隴州司馬楊志誠碑一首¶
　　　揚州大都督長史王公神道碑　蘇　頲¶
<pb:KR4h0022_WYG_926-1b>¶
生甫及申思皇多士必訏謨以亮采惟肸蠁幽贊者不¶
曰才乎君安其才居其業奉丹霄之下濟詞白日之中¶
辰者不曰命乎霸城王府君諱某字某爰事英主皇皇¶
我神武金(疑/)期寶臣籍我公輔及揮綸翰乘刀尺宜其¶
尹天下登宰衡雖克揚其休而不踐厥位何也府君之¶
始魏安僖王弟信陵君之績秦滅魏謂之王家者遂命¶
氏焉其後世居霸城族著京兆故得魏藩公子錫𦙍稱¶
宗是猶齊國夫人因昌保姓况神臯之表裏刑盛俊城¶
<pb:KR4h0022_WYG_926-2a>¶
之相承紱冕固以倜儻卓犖為龍光五代祖罷西魏尚¶
書令贈大尉相州刺史扶風公紀於周史高祖明逺隋¶
雍州大中正𢎞化郡守司金上士銀青光祿大夫書大¶
旗勒大鼎猗那成績繁衍重世曽祖夀隋州都七職主¶
簿隋氏淪胥煬皇板蕩竟全孤竹之操不敗幽蘭之芳¶
祖喜(唐世系/表作詰)皇朝晉州司倉參軍同州河西縣丞父慶¶
趙州房子冀州棗强二縣主簿文秀儒雅韜光鏟跡雄¶
雌之歎則聞鸞鳳之栖未逺公八嵗工詩賦十五讀典¶
<pb:KR4h0022_WYG_926-2b>¶
墳十八歴渉代史十九初逰太學二十升甲科三傾五¶
城一日千里詣選部冊天門出九流之先當萬夫之特¶
授亳州城父尉且未光也無何棗强府君不祿毁將形¶
骨扶杖於家者三載哀不絶聲倚廬於墓者六祀古曽¶
子死事之中今老萊生事之極思奉檄以盡養顧瞥(疑/)¶
裾而足恥庭闈何適有南山之隠路黌塾不倦有北海¶
之儒門教子弟學成志立盖云十數而府君雲卧林棲¶
傲然肥遁迫於從父之命就以賢人之辟授華州華陰¶
<pb:KR4h0022_WYG_926-3a>¶
縣尉復冊甲科轉京兆府華原縣尉換華原丞廉問之¶
舉屈為之佐殊尤之薦用冠於首擢拜左臺監察御史¶
王憲斯執國刑不紛一嵗遭内艱如在先考之戚禫闋¶
制復舊倖臣左補闕何輝圖怙勢作奸頗盈罪惡府君¶
直言正色莫避權寵簡墨條奏當朝允之遷殿中侍御¶
史無何拜尚書户部員外郎轉祠部主爵考功三郎中¶
邦有教謂之安國有祀謂之事則人祗之政罔弗恪邦¶
有等謂之爵國有功謂之課則賞罰之㫖罔弗齊自非¶
<pb:KR4h0022_WYG_926-3b>¶
貞廼應物敏於成務疇能振景拔萃川渟岳立主上旒¶
冕而思一以寰宇腹心特重其掖垣故近宻委於侍臣¶
緝諧連乎小相拜給事中轉中書舎人剸犀兕者其議¶
可以斷割賦鷦鷯者其言可以逺大况天詞往復行於¶
中㫖人望虛佇期以上台姑試之劇備觀周美遷兵部¶
侍郎回翔要津拂拭夷路消長容其正忠邪順其直戎¶
昭者有畢力之師彛序者無曠負之人以東南封圻淮¶
海殷雜雖陸攝水標填於委輸而風果氣鋭懲以剽輕¶
<pb:KR4h0022_WYG_926-4a>¶
巨鎮何有繄公則賴乃出為揚州大都督府長史陽秋¶
信風雨若不競不絿有倫有要化之為最理念於兹嗚¶
呼景命不融流年孰返以年月日遘疾終於府之官舎¶
享年六十府庭䬃戀閭巷聚哭攀舟檝以咨嗷越江關¶
之重復名流常化雅俗追嗟嗚呼以為當代所歸禮謝¶
於陳在豈謂逢時共許愛深於産卒夫靈龜明鏡可以¶
决疑駟馬拱璧不如進道牽於彼則疑已釋存乎我則¶
道已用府君是以寘毛髪之愆徵膏肓之疾加以博聞¶
<pb:KR4h0022_WYG_926-4b>¶
好古精義入神有夫子之文章得吾家之書籍(闕/)¶
　富山藏當工篆體間以琴徳不揮頴而好事者珍每¶
成聲而知音者寡(疑作/賞)身歿之日所纂集二十巻自彈¶
琴几數張俾後代美其華㫖其實垂芳塵之菴藹採嘉¶
頌之洋溢其高致歟粤開元十五年龍集於卯仲春日¶
晨卜塟於京兆咸陽洪凟原禮也周之堇原漢之槐里¶
丹碑已刻青檟成行子八人長曰有次曰寔並行齊曽¶
閔聲軼元季徵昔有八子之名喪有二連之善府君之¶
<pb:KR4h0022_WYG_926-5a>¶
仲著作佐郎敬從者季太廟丞擇從者敬也瑚璉之器¶
擇也金玉其相稱之真披文之實記吾人早逰學序曽¶
比義於青襟晩哭寢門匪致能於黄絹辭所不獲强為¶
之銘曰¶
高惟雍兮大曰京遷王氏兮著霸城或公或侯散佩垂¶
纓子子孫孫府君挺生(其/一)徳有必綜才無不括勝情風¶
翔偉量河濶帝曰俾乂求賢如渇公其裒然藏器以達¶
(其/二)三才(疑/)清憲清憲攸歡四趨明光明光孔彰並躋雙¶
<pb:KR4h0022_WYG_926-5b>¶
掖雙掖忠益皆掌二柄二柄方正(其/三)爰迴藻司廼蒞揚¶
都政既成矣公嘗邁乎輔我皇極奮於天衢奈何不藏¶
違世而殂(其/四)世閲人之不息兮人違世之遂即獨四塞¶
之山川兮盡千年之封域噫古之不朽記載是力撰懿¶
圖芬兮清虚廣直(其/五)¶
　　　故果州長史李公神道碑　　張九齡¶
公諱仁贍字某趙郡房子人其先自段干木至伯仁侯¶
皆以淳徳茂功奮於上世始於藩魏終而將趙其名不¶
<pb:KR4h0022_WYG_926-6a>¶
隕逺(集作/遂)濟於今五代祖後魏中書侍郎始豊(唐世系/表同此)¶
(集作對/非不同)懿公璨璨生徐州刺史始豐慎公元茂元茂生¶
趙郡太守府君諱鳳昇(表作子之/字鳳昇)生駙馬都尉直閣將¶
軍府君諱道宗道宗生齊尚書兵部郎中府君諱山夀¶
公即郎中府君之子仍世致美在邦攸宜故我公禀靈¶
中和履道元吉以學則探其奥㫖見聖人之心以行則¶
踐其嘉言合君子之度以故動為人譽名乃日宣義府¶
孔修徳輿云逺故未可量也隋大業中舉孝廉洎唐興¶
<pb:KR4h0022_WYG_926-6b>¶
調棣州司户參軍磁相二州總管府户曹參軍莫不事¶
人以直反身於誠處卑能安敬長則順故光輔郡將周¶
爰我咨自州徂州或嘯或諾既而遷金鄉晉陵二縣令¶
敏(集作/精)識以庀事善教以長人四封用孚三英以粲彼¶
蒲與宻獨何有焉以課最遷歸州治中郢州司馬加朝¶
散大夫行果州刺史盤栢參佐未復公侯道非吾行徳¶
不(集作/無)必貴遂以沒代豈命也夫某年月卒於官舎享¶
年若干及喪至自蜀而塟不歸趙乃卜宅於許封樹汝¶
<pb:KR4h0022_WYG_926-7a>¶
墳子孫遂家亦既重世至開元中公之孫曰察以古諸¶
侯之祿奉先大夫之祀晝逰本郡輝光前烈非清白以¶
遺善慶之餘保艾爾後人亦何以臻此於是履霜為感¶
恭惟春秋之事刻石是圖俾揚祖宗之業斯善繼者也¶
叙而志之銘曰¶
長史英英作為世程動合雅度休有令名以之入官從¶
事而昇(集作/允)以之佐郡為政孔明悠悠上天曷不貴徳¶
終於參佐孰云邦國孝孫其昌餘慶乃彰宰(集作/冢)樹蒼¶
<pb:KR4h0022_WYG_926-7b>¶
蒼徽音不忘¶
　　　桂州長史程府君神道碑　　李　邕¶
觀厥品目異等業尚獻臣天與才名神福夀考而中留¶
官序小徃代艱位不極乎多能績未宣其利用戢駿翮¶
韜良工悲聲起於絶絃泣涕形於抱玉自傷楚老豈獨¶
公明而已哉公諱某字某廣宗新安人也其先出自顓¶
頊重黎之後周之休父入為司馬漢之不識擢居衛尉¶
至若昱輔魏主嬰立趙孤奉日以納忠殺身以明節精¶
<pb:KR4h0022_WYG_926-8a>¶
誠發於寤寐義烈冠於人倫宜其貽謀克家寵光形圖¶
業與時並名與功偕者也五代祖響府君陳襲重安侯¶
隋蕭縣宰四代祖育府君隋車騎將軍曽祖皆府君隋¶
涿郡主簿大父𢎞府君皇朝安陽令考大辨府君泗水¶
六合二縣宰撰東征記兩巻藏之秘省莫不託宿元徳¶
從事老成典學積於蓬山能賦秀於詞苑府君令始家¶
則光有國庠博通全經悉數賢行孝曰曽子文似相如¶
下筆不休違言無擇陳平長者把臂每多田蘇好仁引¶
<pb:KR4h0022_WYG_926-8b>¶
䋲相重解褐徐城尉始入仕也旋應王臣昇第遷宋城¶
轉櫟城簿王畿政重帝告事先握札雲飛聴訟風靡載¶
擢來庭長安二赤縣尉撙銜御黠夙駕承天驚暗若神¶
應封猶響籍聴擢左臺監察御史仁克寛仁無害恥為¶
誶刻雅欲優閒朝廷許之轉詹事府司直歴城直歴城¶
門郎長杜武進朝邑曲沃好疇雲陽宰六縣皆代工開¶
化順時布和慎簡里胥周省條簿其清水鑑其坦砥平¶
從心術以外形随手妙以旁發人樂新政俗勸古風載¶
<pb:KR4h0022_WYG_926-9a>¶
遷魏州司馬靜守憲矩審喻寀寮官師有章人吏不黯¶
(疑作/黷)屬右族黜免徹嗣姻連奏引諫書醜詆宰輔選其¶
頗正其奸贜志士寒心明家質首左遷府君饒州焉謫¶
子昕崖州舎城尉俄轉府君桂府洎島夷干誅天師問¶
罪憑險毒送死阻兵昕乃不俟檄徵自促鋭陣挺身而¶
當矢石抆面而覆㓂讎馬旋泥中人走岩下憤氣雖作¶
救兵莫臨劒交於胷戈達於腋其命則殞其目不瞑嗚¶
呼爭首謂忠供養謂勇倉卒歸盡零落無成有感路人¶
<pb:KR4h0022_WYG_926-9b>¶
愍悼慈父沉悲生疾積痛傷年猿堪斷腸烏可銜木人¶
非命也天何問焉以開元十六年十月五日奄徂化於¶
官合以某年月日反塟於其原舊塋禮也夫人廣宗潘¶
氏封某縣君即銀州刺史寶勣之息女柔慈孔嘉貞淑¶
丕訓是佐君子宜諧永年桃李早零栢松同祔子皓曜¶
㬢等並才彥惟有名教克開優㳺翰墨之塲造次仁義¶
之域宅憂殆滅追孝有望匍匐昭親哀迷紀石邕以披¶
顔友道列坐詞人談笑未終存殁相訣情也有慟涕之¶
<pb:KR4h0022_WYG_926-10a>¶
無從雖不工於文將逹其義詞曰¶
曽源積兮流彌長高闈慶兮齡亦夀命不泰兮時未將¶
何寵祿之中否從政理之孔臧坐疎屬之嬰累重愛子¶
之飛章遭一門兮二謫備周嵗兮兩䘮寄永懐兮身後¶
唯沒代兮名揚¶
　　　梓州司馬楊君神道碑　　　陳子昻¶
君諱越字復珪𢎞農仙掌人也其先帝高辛氏之裔周¶
有天下晉受其封至宣公伯喬早基揚國若乃彤弓玈¶
<pb:KR4h0022_WYG_926-10b>¶
矢𤣥鬯赤茀則禮命之樂歌之崇天王之寵光保元侯¶
之福(一作/休)祉其後十六世(一作/代)有揚寶者天賜黄鳥授¶
以白環若曰令君子孫世登三公迨震秉彪賜四代五¶
公烈光照於漢室盛徳充于海内金圭銘鼎至今為𢎞¶
農世家也高祖椿魏尚書右僕射開府儀同三司司徒¶
公進位太保加侍中給後部鼓吹致仕歸邑賜安車駟¶
馬傳制三(一作/二)人可謂國之元老帝之師臣功成名遂¶
社稷之寶曽祖思善齊通直散騎侍郎贈中書侍郎祖¶
<pb:KR4h0022_WYG_926-11a>¶
敬通鎮逺將軍鄭州治中邛州别駕父居同隋蒲州芮¶
城縣令皆國書舊史列於名節公即芮城縣君之第二¶
子也少而冲嶷苦節真素家無玉帛室有琴書聞少連¶
之風而悦之庶乎身中權行中清上以際乎天下以敦¶
乎物不應州郡之命有金玉之心嘗嘆曰以明珠彈千¶
仞雀吾不能也是觀寶龜之象心滅朶頤探金虎之爻¶
志在幽履遂去家遁於嵩山經十餘年丹仙白雲之志¶
𣺌然矣屬太宗文武聖皇帝初臨天下物色幽人(闕/)山¶
<pb:KR4h0022_WYG_926-11b>¶
傍道網羅遺逸君子若曰天下有道可以見矣於是始¶
以角巾應命褐衣謁闕陳大道之閎謩論至言之閫奥¶
(四字一作/公於天下)帝曰俞爾言乃可底行若嵗大旱用汝作霖¶
雨今南山近塞北漢連兵石州邊烽皇化未謐汝往欽¶
哉輯乃人禦乃敵以息匈奴之患始解褐授石州方山¶
縣令樽爼在堂干旄在階布大信於獯戎示折衝於袵¶
席威名震曜乃升聞也有詔(一作/勅)徵授憲臺監察御史¶
綉衣始拜珥筆升朝臺閣以之生風豪貴由其斂手又¶
<pb:KR4h0022_WYG_926-12a>¶
勅授中書侍御(一作/侍制)未幾又遷秘書郎直中省如故逰¶
鳳皇之池觀蓬萊之府是天下之榮踐也又轉(闕/)宗正¶
寺丞居嵗餘帝思南史之才將崇東觀之美又遷起居¶
郎驍騎都尉龍朔中天子將觀兵於東夷以復先帝之¶
業凡居中者多出守旁郡是嵗授公朝散大夫除冀州¶
司馬同知州事於時天下雌韓而雄魏將壯武帝(疑/衍)而¶
柔文公始厭承明出臨外郡探丸堊而犯禁崇奸欲嘗¶
朱博之能以親(疑作/觀)龔遂之政公深鈎潜往英機立斷¶
<pb:KR4h0022_WYG_926-12b>¶
短服赭裾於是乎理麟徳中兼授梓州長史盖在華之¶
南區彭之北鄙豪俗侈靡政削(闕/)緩(一作/瞹)攅六國之遺¶
甿雜三巴之中壤公下車問道觀風立政先之禮讓教¶
以詩書抑浮窳禁冗食堂叩鐘磬家擅山川莫不為之¶
節制行其典禮來暮之頌復起於斯時高宗大帝方接¶
千載之統升中太山玉帛雲趨朝者萬國預陪金蹕拜¶
侍瑶壇白雲既封皇慶斯洽加朝議大夫餘如故太上¶
旋命御駕來歸殷楹夢奠遇病薨於官舎時年六十四¶
<pb:KR4h0022_WYG_926-13a>¶
嗚呼哀哉遺令薄塟不藏珠珍孝經一巻堯典一篇昭¶
示後嗣不忘聖道即以某年月日塟於西嶽習仙鄉登¶
仙里西麓遵遺令也嗣子嘉賓等哀號哭血柴骨戀心¶
𬗟維罔極之恩思榮永錫之道以為君邱于役無助冥¶
因季由之嘆空勤負米於是考群聖之典擇衆妙之門¶
求所以昭報幽扄賛祉冥籍則云金仙慈救寶手來迎¶
若徳崇於此則功濟於彼是用歸誠真諦祈祐能仁箱¶
鐵圍而寫容描金蓮而得象於登仙麓之塋則造阿彌¶
<pb:KR4h0022_WYG_926-13b>¶
陀像一區座高三丈并衆變菩薩天人畢備全金湧出¶
象寶裝嚴雲仙鬼神周羅上界珠幢羽盖圍繞中天盖¶
所以丕顯尊靈光昭惠葉逹人之事畢矣孝子之事親¶
終矣銘曰¶
巖巖太嶽浼浼長河歕雲滃霧涵靈貯和陽侯之國宛¶
其中阿子孫𤓰瓞軒盖駢羅四代五公自于伯起蟬聨¶
彪懿令問不已二千户侯三十刺史世濟其榮至我君¶
子峩峩君子皎有令光不寵我組而括其囊洗心岩遁¶
<pb:KR4h0022_WYG_926-14a>¶
抗迹雲翔冥鴻來逺白駒在塲解我薜蘿綰我墨職邊¶
朔多虞獫狁孔棘之子之往允威允得干旌在階烽火¶
罷色行行騘馬繡衣之光烈烈董狐司史之良而我君¶
子總其徽章出同嚴助政穆王祥雄魏既康郪蜀獨侈¶
攬轡言邁題輿載理尺兵允戢亂繩攸靡天子登封拜¶
服玉趾大禮既畢西歸遲遲嵗亦秩止天不憗遺呼呼¶
甿吏號泣漣洏曷其往矣來暮歌思㷀㷀孤子棘心哀¶
疚永號昊天𣺌泣冥祐蓮花之國金池玉霤崇此香緣¶
<pb:KR4h0022_WYG_926-14b>¶
生彼荷秀全金既湧衆寶斯裝考墳其後叔塋其旁香¶
花圍繞松栢成行千秋萬嵗祚祉無疆¶
　　中散大夫行淄州司馬鄭府君神道碑¶
　　　　　　　　　　　　　　　張　説¶
五岳可渉唯徳也謂之崇高萬物皆化唯名也謂之不¶
朽若夫行欲盖而徳彰道無求而名立嘗聞其語今見¶
其人公諱某滎陽人也華州刺史襄成公偉之曽孫蒲¶
陽太守太濟之孫荆州刺史乾符(集作/漿)之子在昔周王¶
<pb:KR4h0022_WYG_926-15a>¶
敦序九族封(集作/邦)懿親於鄭維時鄭伯敬敷五教賦善¶
職於周其後蕃衍儒門光華士族盛行西域名震京師¶
入則天子授經出則單于抗禮公掲日月表山川體二¶
氣之清淳納百代之層慶越在岐嶷異於常童既以冠¶
帶逰皆長者初以門子宿衛解褐凉州參軍轉嘉州司¶
士又宰鍾離嘗陽二縣皆秩滿兼攝江陵朞月政不改¶
俗官不易方羣盜出奔逺人來附其所處也入境開愷¶
悌之風(集作/聲)其所去也扶路有鬰陶之思非夫忠信以結之¶
<pb:KR4h0022_WYG_926-15b>¶
法令以濟之易簡以業之仁義以肥之孰能順人如此¶
其理者乎(闕/)皇玉册授天金壇拜洛頓網而鶴書下闢¶
門而羣龍至公待制公車詔義宣室自以奇士承一顧¶
之恩許其正人參四率之屬乃墨制除太子右清道長¶
史尋加中散大夫行淄州司馬負士元之才於是拜職¶
遇丘明之疾從兹挂冠洛汭閒居漳濱沉錮優㳺卒嵗¶
福應愆期豈惟朋友之哭將見神仙之弔享年七十有¶
九神龍二年夏六月十五日終於洛陽之私第冬十一¶
<pb:KR4h0022_WYG_926-16a>¶
月(集作/十月)一日歸塟於滎陽之舊(集無/此字)原成先志也公執¶
親之喪三年泣血以聞州里不亦孝乎先人餘業一物¶
不有以讓兄弟不亦悌乎加以賑窮紆急陽(集作/隠)徳隂¶
施惠人由己反身持物是用氣類益親聲談載路善擊¶
劒好投壺盡五射之妙巧䆒六書之體勢此盖行有餘¶
力則以參能位不充量天之命也有子曰博古曰博雅¶
曰嘉慶(集作/徵)曰嘉徵(集作/慶)曰嘉重生極其養没過乎戚¶
恭惟皇考安宅靈邱盛徳備乎(集作/于)卑位家風缺乎國¶
<pb:KR4h0022_WYG_926-16b>¶
史伐石他山寄哀詞客子産遺愛得無叔譽之言公業¶
不忘實有荀救之嘆式撰鴻烈垂之後昆銘曰¶
大君有命桓公封鄭世執王政其後不競為韓所并以¶
國成姓沉水截河溢為滎波荆山之阿勝氣實多髙門¶
峩峩衮服委他猗嗟君子世(一作/代)濟其美動如義市居¶
成仁里鳳集文忠猿啼弧矢善政當官惟人所安救危¶
拯越勞而不伐大運奄忽芳留形没高壠既封深泉又¶
重徑無人蹤薺苔嵗濃哀哀邱隴墮淚青松¶
<pb:KR4h0022_WYG_926-17a>¶
　　　隴州司馬楊公神道碑　　　前　人¶
公諱忠(集作/志)誠字某𢎞農華隂人也厥初生人為姫伯¶
之祖因邑命氏有楊侯之𦙍其後東凌奮而開國西漢¶
盛而移闗門廬隠隠亘連桃塞之上碑闕巖巖蔽滿華¶
山之下明徳之後世有人焉大王父隋直閣將軍岷尉¶
撫豪道五州刺史邢國公諱貴大父故左衛副率慈汾¶
二州刺史靜公諱譽考故常州刺史工部侍郎鴻臚卿¶
金紫光祿大夫散騎常侍太子少師賜開國(集無此/二字)儀¶
<pb:KR4h0022_WYG_926-17b>¶
同三司上柱國鄭國懿公諱宗敬若夫家聲代業累徳¶
積仁故以克隆前統光啟來葉矣公禀純嘏之粹靈漸¶
軌物之名教端操以正己崇讓以與人厲精以探道善¶
問以毓徳學無不逹藝無不周成童有傾矚之望既冠¶
為宗匠之表年十三調太宗(集作/常)挽郎尋補潞王典籖¶
大夫門子執紼橋山王國詞人曵裾睢苑皆一時之選¶
也明慶中詔郡國舉賢良公對䇿天朝無能出其右者¶
遷太子通事舎人再舉髙第徙國子監丞坊監清流才¶
<pb:KR4h0022_WYG_926-18a>¶
地擇東朝束帶銀牓増華西序彯纓環林益潤高宗接¶
千載之統嗣百王之業封岱岳禪云亭稽於舊章俟兹¶
通博乃除公禮部員外郎祠(集作/祀)事克明大典欣叙建¶
邦分職得人者昌吏曹居六官之首求郎盡一時(集作/䑓)之¶
妙又轉公吏部員外郎凖的文昌羽儀丹地丁太夫人¶
憂去職公至行純篤幾於滅性雖杖經外除而(闕/)瘠加¶
等門人記其喪禮天子憂其死孝服畢授豳州三水令¶
曵尚方之舄鳴單父之琴志道不矜其大才勤政無陋¶
<pb:KR4h0022_WYG_926-18b>¶
其小邑善聲流於豳籥惠化在(集作/帀)於周原又應文擅¶
詞揚舉䇿試天下第一敷陳聖謨啟沃明主究天人之¶
際建皇道之極如有用我者其為東周乎朝廷納賈生¶
之言排汲直於外乃拜公隴州司馬未及赴官遘疾卒¶
於長安之私第春秋若干王祥未施於邦政陳寔近(疑/)¶
終(集作/止)於邑長位不允徳其如命何神龍初中宗克復¶
丕業格於文祖迺睠從臣緬懐先正以公二子在章綬¶
之列遂追贈公使持節㤗州諸軍事泰州刺史非夫立¶
<pb:KR4h0022_WYG_926-19a>¶
言不朽隂徳陽報安有邈諸孤而崇(集作/隆)家既沒世而¶
榮號哉夫人天水趙氏殿中監武權公某之子(集作/女)也¶
受訓公宫作合君子言容賁於國史徳行循於法度六¶
姻之内宗焉始有輔佐之力卒延門户之寄初公之捐¶
館也九子呱呱哀縗喪位賴夫人是顧是復日就月將¶
徙宅依仁(闕/)門成訓三十年内八子登朝庭交虎綬之¶
華門接魚軒之軫某年月日封梁國太夫人景龍二年¶
五月七日終於長安之延夀里間者遭家遷播几筵靡¶
<pb:KR4h0022_WYG_926-19b>¶
托而今䝉國昭洗情禮獲申以先天元年十月二十五¶
日合塟於少陵原禮也第二第三子夫人在堂而沒長¶
(疑/)子第八子夫人在殯而亡今並列於塋兆用嘉魂魄¶
長子故兵部郎中子前衛將軍此永懐徽烈思勒銘頌¶
郎中昔嘗緒言意感延州之許將軍今復哀託情深舊¶
館之悲高跡難名短詞草𨽻採諸故老恭存梗槩云(集/無)¶
(云/字)其詞曰¶
昻昻楊君秉心淵懿太河靈岳含光毓粹學少姸精文¶
<pb:KR4h0022_WYG_926-20a>¶
遒逸思行為時範言為故事存藴令徳沒揚虚位慶善¶
克家哀榮乃備嗣姑稱姒敬妻曰冀復有母儀千載一¶
致貞墳圡隴同封此地芳烈悠哉金生碑字¶
　¶
　¶
　¶
　¶
　¶
<pb:KR4h0022_WYG_926-20b>¶
　¶
　¶
　¶
　¶
　¶
　¶
　¶
　文苑英華巻九百二十六¶
