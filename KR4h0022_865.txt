# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:08.004212
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷八百六十六
<pb:KR4h0022_WYG_865-1a>¶
欽定四庫全書¶
　文苑英華巻八百六十六　宋　李昉等　編¶
　釋十七¶
　　故章敬寺百巖大師碑一首¶
　　南嶽彌陀寺承逺和尚碑一首¶
　　西京興善寺傳法堂碑一首¶
　　撫州景雲寺故律大徳上泓和尚塔碑一首¶
　　江州興果寺律大徳凑公塔碑一首¶
<pb:KR4h0022_WYG_865-1b>¶
　　　故章敬寺百巖大師碑　　　權徳輿¶
禪宗長老百巖大師之師曰大寂禪師傳佛語心法始¶
自達摩至於惠能之(文粹/作能)化行于南服流于天下大抵¶
以五藴九識十八界皆空猶鏡之明也雖萬象畢呈而¶
光性無累心之虛也雖三際不住而覺觀湛然得於此¶
者即凡成聖不然一塵瞥起六入膠固循環回復於生¶
死之中風濤火輪迷忘不息授受□合大師得之一言¶
宗通深入無礙師諱懷暉姓謝氏東晉流寓今為泉州¶
<pb:KR4h0022_WYG_865-2a>¶
人孩提秀發博䆒書術一旦慨然曰我之祖先今安在¶
耶四肢百體視聽動用孰使之然耶漼然雨泣改服緇¶
褐志在楞伽行在曹溪得圓明清浄之本去妄想因縁¶
之習百八句義照其身心心離文字化無方所於是抵¶
清涼下幽都登徂徠入太行所至之邦蒙破法味止于¶
太行百巖寺門人因以百巖號焉元和三年有詔徴至¶
京師宴坐于章敬寺每嵗召入麟徳殿講論後以疾固¶
辭十年十二月二十一日恬然示滅其年六十其夏三¶
<pb:KR4h0022_WYG_865-2b>¶
十五弟子智朗志操等以明年正月起塔于㶚陵原凡¶
一燈所傳一雨所潤入法界者不可勝書著法師資傳¶
一編自鷄足山大迦葉而下至六祖(二字集/作于)能秀論次¶
詳實或問心要者荅曰心本清浄而無境者也非遺境¶
以㑹心非去垢以取浄神妙獨立不與物俱能悟斯者¶
不為習氣生死幻藴之所累也故薦紳先生知道入理¶
者多㳺焉嘗試言之以中庸之自誠而明以盡萬物之¶
性以大易之寂然不動感而遂通則方抱褒衣其極致¶
<pb:KR4h0022_WYG_865-3a>¶
一也嚮使師與孔聖同時其顔回閔損之列與釋尊在¶
代其大慧綱明之倫歟至若從師受具之次第宰臣大¶
官之尊信誕生入滅之感異今皆不書徳輿三十年前¶
嘗聞道於大寂聿來京下時款師言頃因哀傷似獲悟¶
入則知煩惱不逺(文粹/作逮)菩提雖聚散於此生期㑹歸於¶
彼岸銘曰¶
西方之教南宗之妙與日並照百巖得之為代導師頻¶
若琉璃結火燔性愛流溺正癡冥奔命即心是佛即色¶
<pb:KR4h0022_WYG_865-3b>¶
是空師之通兮無來無去無縳無觧師之化兮掲兹靈¶
塔丹素周匝示塵刼兮¶
　　　南嶽彌陀寺承逺和尚碑(集作南嶽大師/逺公塔銘記)¶
　　　　　　　　　　　　　　　吕　温¶
原夫法起於無色生於妄求離於色者未得皆空狥念¶
於無者斯為有著也(集無/也字)是以至人心無所念念無所¶
求利未動而誰安本不然而何滅然而利根難植頓詣¶
罕聞不有舟梁孰宏濟度匪因陛級莫踐堂塗必在極¶
<pb:KR4h0022_WYG_865-4a>¶
力以持其善心恵念以奪其浮想不以身率誰(集作/孰)為¶
教先誰能(集作/其)宏之則南嶽大師其人也師諱承逺漢¶
州綿竹縣謝氏之子積脩妙性宿起冥因乗報現身應¶
期宏道自天鍾羙因地禀靈七尺全軀峨岷與瞻敬之¶
狀九漏懸觧江漢資清浄之源殊相夙成隱照潜發甫¶
志學始逰鄉校驚禮樂之陥阱覺詩書之桎梏忽忽不¶
樂未知所逃俄有信士以尊勝真言質疑於學怡然聳¶
聽宛若前聞識契心㝠神動意徃遂涕訣(集作/决)慈顧行¶
<pb:KR4h0022_WYG_865-4b>¶
狥幽縁初事蜀郡唐(集作/康)禪師禪師學於資州詵公詵¶
公得於東山𢎞忍堅林不盡祕鍵相傳師乃委質僮役¶
服勤星嵗旁窺奥㫖宻悟真乗既壯逰方㳂峽東下開¶
元二十三年至荆州玉泉寺謁蘭若真和尚荆蠻所奉¶
龍象斯存厯刼方契其幽求一言懸㑹於靈(集作/虛)受愛¶
從剃毁始備緇錫昻然古貎森映髙(集作/喬)松真公南指¶
衡山俾分法𣲖越洞庭浮湘沅(集作/沅湘)息于天柱之陽從¶
通相先師受聲聞具戒三乗之經教四分之紀律八正¶
<pb:KR4h0022_WYG_865-5a>¶
之倫要六度之根源莫不更賛神機逓歸心術聞京師¶
有慈愍(集作/敏)三藏出在廣州乃不逺重阻星言覩謁學¶
如不足求所未盡一通心照兩捨言筌敏公曰如來付¶
受吾徒用宏拯救超然獨善豈曰能仁俾依無量受經¶
而脩念佛三昧樹功徳(集作/慈)刼以濟羣生由是頓息諸¶
縁專歸一念天寳初嵗還於舊山山之西南别立精舎¶
號彌陀䑓焉薙草編茅僅蔽經像居靡童侍室無斗儲¶
一食不遇則茹草而過弊衲不完(集作/充)而嵗寒(集作/中)自¶
<pb:KR4h0022_WYG_865-5b>¶
若奉持賛嘆苦劇精至恒於真際静見大身花座踴於¶
意田寳月懸於眼界永㤗中(集作/年)有髙僧法照者越自¶
東呉求(集作/逰)於廬阜尊(集作/尋)逺公教跡結西方道塲入¶
觀積旬至想傍達見彌陀座下有老比邱焉啓問何人¶
荅曰南嶽承逺願告吾土勝縁既結真影來現照公退¶
而驚慕徑涉衡峯一披雲外(集作/水)之塵宛契定中之見¶
因縁昭晰悲喜流涕遂執樞衣之敬願承入室之顧大¶
師徳因感著道以證光逺近聆風歸依載路於是大建¶
<pb:KR4h0022_WYG_865-6a>¶
法宇以從人欲輪奐雲起丹刻化成走檀信(集作/記)於十¶
方盡莊嚴於五㑹香花交散鐘梵相宣火宅之煙熖皆¶
虛慾海之波瀾自定加以寳裝祕偈建幢于臺前玉篆¶
真文掲碑於路左施隨求之印以廣銷業累造輪轉之¶
藏以大備教典勸念則編(集作/徧)牓於崖谷勵學則兼述¶
於縑緗其欲人如身慈恵懇至皆此類也大師峯栖木¶
下六十餘年苦節真脩老而彌篤夙開户牖乆啓津途¶
法界之尊重在焉天人(集作/人天)之瞻仰如是常陋處方丈¶
<pb:KR4h0022_WYG_865-6b>¶
志行平等食不重味寒不兼衣王公之&KR0575;服盈廂甿庶¶
之金錢布地莫不廻脩佛事贍養孤老凡(集作/眷)言施者¶
以是報之期頥將及至(集作/志)力無替中鐘㑹食到必先¶
衆夕磬䖍念居恒達晨其克己練(集作/錬)心慎終如始皆¶
此類也大厯末門人法照辭謁五臺北轅有聲承詔入¶
覲壇塲内殿領袖京邑託法雲之逺䕃自感初因分慧¶
日之餘光寧忘本照奏陳師徳乞降皇恩由是道場有¶
般若(集作/舟是)之號貞元嵗某獲分朝寄亷問湘中近照徳¶
<pb:KR4h0022_WYG_865-7a>¶
輝獲(集/備)作探衆妙况靈嶽直午先皇本命宜有上士斯¶
焉䕶持表求興崇詔允誠願臺雖舊號其命維新寺由¶
是有彌陀之額度生二七㑹供千人中貴廵香守臣視¶
饌瑶圖花捧寳字煙開寵降九天暉映三界師亦建不¶
壞之塔以夀君親脩無邉之功以福邦國&KR0394;王之能事¶
畢矣法門之榮觀備矣貞元十八年孟秋既望顧命弟¶
子申明教戒掃室趺座恬然化滅報齡九十有一僧臘¶
六十有五先是忽告門人曰國土空曠各宜勉力數月¶
<pb:KR4h0022_WYG_865-7b>¶
而災火梵寺周嵗而吾師解形此蓋寳去山枯龍移水¶
涸空曠之㫖乃明前知法衆崩慟若壞梁木邦人號赴¶
如失舟航以其年九月七日遷神于寺之南岡即安靈¶
塔教也前後受法弟子百有餘人而全得戒珠宻傳心¶
印者蓋亦無幾比邱惠詮知明道偵超然等皆奥室之¶
秀者以瞻奉將逺經行坐蕪永懷於(集作/宗是)極見託碑紀¶
移有道於物外真無愧詞比遺愛於人間誠當堕涙¶
銘曰浩浩隋(集作/清)塵茫茫逝川大雄作矣救物為先能¶
<pb:KR4h0022_WYG_865-8a>¶
明大教非師有縁(集作明非有/照慈亦無縁)不宰功立忘機智全誰¶
其宏之南嶽命代習識虛受應身圓對理則歸空教惟¶
不昧末摇本静行苦神㤗雲跡一滅天星六周熱惱就¶
濯童蒙來求攝以尊念驅之力脩我法有户誰能不由¶
甘露晨稀香雲夕巻彼岸方濟慈舟忽逺鑪煙如在塔¶
樹勿剪刋勒(集作/)豐碑永想正眼¶
　　　西京興善寺傳法堂碑　　　白居易¶
玉城離域有佛寺號興善寺之坎地有僧舎名傳法堂¶
<pb:KR4h0022_WYG_865-8b>¶
先是大徹禪師宴居于是寺説法于是堂因名焉有問¶
師之名跡曰號惟寛姓祝氏衢州西安人祖曰安父曰¶
皎生十三嵗出家二十四嵗具戒僧臘三十九報年六¶
十三終興善寺塟㶚陵西原詔諡曰大徹禪師元和正¶
真之塔云有問師之傳授曰釋迦如來欲涅槃時以正¶
法宻印付摩訶迦葉其下(二字集作傳/至馬鳴文)十二葉傳至師¶
子比邱又(集作/及)二十四葉傳至佛䭾先那先那傳圓覺¶
達摩達摩大𢎞可可傳鏡智璨璨傅大醫信信傳大滿¶
<pb:KR4h0022_WYG_865-9a>¶
忍忍傳大鑒能是為六祖能傳南嶽讓讓洪州道一一¶
諡曰大寂寂即師之師貫而次之其傳授可知矣有問¶
師之道屬曰自四祖以降雖嗣正法有冡嫡而支派者¶
猶大宗小宗焉以世族譬之即師與西堂藏甘泉賢勒¶
潭海百巖暉俱父事大寂若兄弟然章敬塵澄若從父¶
兄弟徑山欽若從祖兄弟鶴林素花(集作/華)嚴集若伯叔¶
然當山忠東京㑹若伯叔祖嵩山秀牛頭融若曾伯叔¶
祖推而序之其道屬可知矣有問師之化縁曰師為童¶
<pb:KR4h0022_WYG_865-9b>¶
男時見殺生䀌然不忍食退而發出家心遂求落髮於¶
僧曇授尸羅于僧藏崇學毗尼於僧如證大乗法於天¶
台止觀成最上乗道於大寂道一貞元六年始行化閩¶
越間藏余而廻心改服者百數七年馴猛虎於㑹稽作¶
勝(集作/滕)家道場八年與山神受八戒於鄱陽作廻響(集/作)¶
(欝/)道場十三年感非人於小林寺二十一年作有為功¶
徳於衛國寺明年施無為功徳於天宫寺元和四年憲¶
宗章皇帝召見於安國寺五年問法於麟徳殿其年復¶
<pb:KR4h0022_WYG_865-10a>¶
靈泉於不空三藏池十二年二月晦大説法於是堂説¶
訖就化其化縁云爾有問師之心要曰師行禪演法垂¶
三十年度白黒衆百千萬億應病受(集作/授)藥安可以一¶
説盡其心要乎然居易為賛善大夫時嘗四詣師四問¶
道第一問云既曰禪師何故問法師曰無上菩提者被¶
於身為律説于口為法行於心為禪應用有三其實一¶
也如江湖河漢在在立名名雖不一水徃如一(集作/無二)律¶
即是法法不離禪云何於中妄起分别第二問云既無¶
<pb:KR4h0022_WYG_865-10b>¶
分别何以起心師曰心本無損傷云何要脩理無論垢與¶
凈一切勿起念第三問垢即不可念凈無念可乎師告¶
之(集無此/二字)曰如人眼晴上一物不住念玉(二字即/作□)屑雖¶
&KR0575;寳在眼前亦為病第四問云無脩無念又(集作/亦)何異¶
於凡夫耶師曰凡夫無明二乗執着離此二病是名真¶
修真修者不得動不得忘動即近執着忘則(集作/即)落無¶
名明其心要云爾師之徒殆千餘達者三十九人其入¶
室受遺(集作/道)者有義崇有圓鏡以先師嘗欲與予言知¶
<pb:KR4h0022_WYG_865-11a>¶
予嘗醍醐齅薝蔔者有日矣師既没後予出守南賔郡¶
逺託撰述迨今而成嗚呼斯文豈直起師教慰門弟子¶
心哉抑且志吾受信黙(仁字/作然)燈記記於靈山㑹於將來¶
世故其文不避繁銘曰¶
佛以一印付迦葉至師五十有九葉故名師堂為傳法¶
　　　撫州景雲寺故律大徳上𢎞和尚石塔碑¶
　　　　　　　　　　　　　　　前　人¶
元和十一年春廬山東林寺僧道深懷縱如建冲契宗¶
<pb:KR4h0022_WYG_865-11b>¶
一至柔𧦬(音/辨)諸(作語/非)智則智明雲臯太一(集本續廬/山記作易)等¶
凡二十軰與白黒衆千餘人俱實持故景雲大徳𢎞公¶
行狀一通贄(集作/執非)錢十萬來詣潯陽府請司馬白居易¶
作先師碑㑹有疾(二本/作故)不果十二年夏作石墳成復來¶
請㑹有疾不果十三年冬作石塔成又來請始從之既¶
而僧反(二本/作及)山衆反聚落錢反(二本/作及)寺府翌日而文就¶
明年而碑立詞曰(四字集/作云爾)¶
我聞竺乾古先生出世法法要有三曰戒定慧戒生定¶
<pb:KR4h0022_WYG_865-12a>¶
定生慧慧生八萬四千法門是三者迭為用若次第言¶
則定為慧因戒為定根根植則苖茂因樹則果滿無因¶
求滿猶夢果也無根求茂猶揠苖也雖佛以一切種智¶
攝三界必先用戒菩薩以六波羅蜜化四生不能捨律¶
律之明(二本無/明字)用可思量不可思量如來十弟子中稱¶
優波離善持律波離滅有南山大師得之南山滅有景¶
雲得之師諱上𢎞姓饒氏曽祖君雅祖公悦父知恭臨¶
川南城人童而有知故生十五嵗發出家心始從舅氏¶
<pb:KR4h0022_WYG_865-12b>¶
剃落壯而有立故生二十二嵗(集作十/五嵗非)立菩薩(三字二/本作立)¶
(菩提/願)從南嶽大圓大師具戒樂其所由生故大歴中不¶
去父母之邦請𨽻于本州景雲寺脩道應無所住故貞¶
元初離我所徙居于(二字集/作君非)淇州龍興寺説法親近善¶
知識故與匡山法真天台靈裕京門法師(集無/師字)裔暨興¶
果神凑建昌惠璡(集作/進)五長老交逰(記作故與匡山法/真建昌惠璡天台)¶
(法裔&KR0878;門靈裕暨興/果神凑五長老交逰)佛法屬王臣故與姜相國公輔顔¶
大師真卿暨本道亷使楊君慿韋君丹四君子友善提¶
<pb:KR4h0022_WYG_865-13a>¶
振禁戒故講四分律而徙(集作/從)善逺罪者無比數隨順¶
化縁故坐甘露壇而誓衆主盟者二十年荷擔大事故¶
前後登方等尸施羅者十有八㑹救㧞群生故娑婆男¶
女由我得度者萬五千五百七十二人示生無常故元¶
和十年十月巳亥遷化於東林精舎示滅有所是月丙¶
寅歸于南岡石墳住世七十七嵗安居六十五夏自生¶
至滅隨跡示教行止語黙無非佛事夫施於人也博則¶
返諸已也厚故門人鄉人報(集作/轍非)如不及繇是藝松成¶
<pb:KR4h0022_WYG_865-13b>¶
林琢石為塔塔有碑碑有銘銘曰¶
佛滅度後薝蔔香衰醍醐味醨誰返是香誰復是味景¶
雲大師景雲之生一匡苾蒭中興毗尼景雲之滅衆將¶
安仰法將疇依昔景雲來行道(集作/道行)者隨踐跡者歸今¶
景雲去升堂者思入室者悲鑪峯之西虎溪之南石塔¶
巍巍有記事者以真實辭書於塔碑¶
　　　江州興果寺律大徳凑公塔碑(集本續廬山/記作塔碣碑)¶
　　　　　　　　　　　　　　　前　人¶
<pb:KR4h0022_WYG_865-14a>¶
如來滅後後五百嵗有持戒見性者曰興果律師姓成¶
號神凑京兆藍田人既出家具戒於南岳希操大師叅¶
禪於鍾陵大寂大師志在前首楞嚴經行在四方毗尼¶
藏其他典論以有餘力通大歴八年制懸經論律三科¶
策試天下禪師中等得度詔配江州興果寺從僧望餘¶
(二本/作移)𨽻東林寺即鴈門逺大師舊道塲有甘露壇白蓮¶
池在焉師既居是嗣(集作/事非)興佛事元和十二年九月七¶
日遘(記作/感)疾二十六日反真十月十九日遷全身于寺¶
<pb:KR4h0022_WYG_865-14b>¶
西道北祔鴈門墳左春秋七十四夏臘五十一(集有/日字)至¶
乎哉師本行也以精進心指(二本/作脂)不退輪以男健力撾¶
(記作/□)無畏鼓故登壇進律&KR0625;為法將者垂三十年領羯¶
磨㑹十三化未乂(集作/大)衆萬數儀範所攝惠用所誘貢¶
(二本/作貴)髙增(一本/作)慢罔不降伏其威重如是自興果訖東¶
林一盂齋一榻居衣麻寢菅如坐七寳繇是名聞檀施¶
來無虛月盡歸寺藏與大衆共之迨啓手足日(二本/作目)前¶
無長物其簡儉如是師心行禪身持律起居動息皆有¶
<pb:KR4h0022_WYG_865-15a>¶
常節雖沍寒隆暑風雨黒夜捧一爐秉一燭行道禮佛¶
者四十五年凡十二時未嘗闕一其精勤如是師既疾¶
亟四大將懷無戀著念無厭離想郡太守門弟子進醫¶
饋藥者數四師領之云報身非病焉用是為言訖趺座¶
恬然就化其了悟如是門人道建利𧦬(集作辨/與𧦬同)元審元¶
揔等封墳建塔思有以識之以先師嘗辱與子㳺託為¶
銘碣初予與師相遇如他生舊識一見訢(作/語)合不知其¶
然及遷化時予又題一四句詩為别蓋欲㑹前心集後¶
<pb:KR4h0022_WYG_865-15b>¶
縁也不能改作因取為銘銘曰¶
本結香火菩提(記作/薩)社(集作菩提/香火社)共嫌電泡煩惱身(集/作)¶
(煩惱電/泡身)不湏戀戀任(集作/從)師去先請西方為(集作/集)主人¶
　¶
　¶
　¶
　¶
　文苑英華卷八百六十六¶
