# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:02.320683
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷七百四十四
<pb:KR4h0022_WYG_744-1a>¶
欽定四庫全書¶
　文苑英華巻七百四十四　宋　李昉等　編¶
　賢臣¶
　　三名臣論一首　　　三賢論一首¶
　　諫臣論一首　　　　近代良相論一首¶
　　春秋無賢臣論一首　二賢論一首¶
　　　三名臣論(管樂/諸葛)　　　　　　李　翰¶
或問於翰曰昔諸葛亮擁膝南陽為梁甫吟自比管仲¶
<pb:KR4h0022_WYG_744-1b>¶
樂毅州平元直以為信然雖涯量罕窺而遺跡可見夫¶
此三名臣者亦有優劣乎願聞其說翰辭不敢對至於¶
冄三問者固(二字亦/作固請)不得已(川文粹/有而字)應之曰豈易言乎¶
豈易言乎夫目(一無/目字)小者不足以論大體(一無/體字)近者不¶
足以量逺奈何泛議大賢能制律管者可以候四氣之¶
徴測日晷者可以知千里之度察㣲觀著由虛考實儻¶
容寄言象於斯矣如僕所揣則管不逮樂孔明其伯仲¶
之間與(一作/耳)問者曰何為(一作/謂)其然也昔管仲相桓公¶
<pb:KR4h0022_WYG_744-2a>¶
九合諸侯一匡天下興齊定霸尊周勤王(川文粹作/興周定王)功¶
其懋哉仁亦至矣孔明收荆州散敗之餘建䇿通吳合¶
從破魏奉先主西入劔門下車而三分天下翊戴後嗣¶
纘修舊勲刑政孚於偏方威德振於中夏雖短祚中否¶
而王業殆成樂生一為燕將纔勝齊師挫衂於二城之¶
間狼狽於兩國之際軍不振旅身卒奔(一作/犇)亡子獨推¶
而崇之冠於二賢之首誠所未諭莫(一作/其)有說耶翰應¶
之曰子之所問(一作/聞)者未與(一作/末歟)語功則信焉(一作/然)語¶
<pb:KR4h0022_WYG_744-2b>¶
才則不爾夫才生於代功與運成固有才優而功㣲運¶
合而才劣先當格以道徳覈於終始審其邪正觀其去¶
就然後可以(一無/以字)明也夷吾當既亂之時輔有過(川文/粹作)¶
(道/非)之主功濟諸夏澤被生人信為羙矣然邀(一作/徼)功事¶
讐(一作/儲)務入之情速矣肆奢越禮盈量之意見焉故仲¶
尼雖稱其仁終小其噐止於霸者之佐殆非王臣之良¶
孔明從容三顧後起籌畫必當締搆必成事屯而業亨¶
主闇而國理(一作/治)兵弱而隣疆(一作/疆隣)畏服功大而本朝¶
<pb:KR4h0022_WYG_744-3a>¶
不疑斯亦難矣然窺其軍令跡其用法必俟(一作/使)中原¶
克(一作/可)復然後厚賞寛刑𤣥徳常稱馬稷言過其實不¶
可大用之卒致䘮敗斯所謂濟於事而未全於道得諸¶
已而未審於人樂生一戰舉齊二城未下待(一作/從)之以¶
徳牧(一作/收)之以禮捨權變於攻取之際行王道於軍旅¶
之間事雖不成業亦𢎞(一作/大)矣向使昭王不死惠王不¶
疑則其功未可量也夏侯太初論之詳矣及其迯燕之¶
責亡而奔趙趙王問以圖燕之䇿樂生流涕而對曰臣¶
<pb:KR4h0022_WYG_744-3b>¶
昔之事燕昭王(一作昔日/之事燕王)猶今日之事大王也千秋萬¶
嵗之後尚不敢侵其僕𨽻而況謀子孫乎因棄祿宵遁¶
善夫長者之言可謂懐祿不屑其榮周身不違於道比¶
諸二子不亦優乎主恩非臣下之所圖天命豈生人之¶
所制安可(川文粹/作敢)以功業之成敗斷才能之短長耶且¶
夫運有通塞命有脩短蓋天意也豈人事乎昔韓信將¶
伐魏問得不以周叔為將乎聞不用廼大喜向使魏人¶
用之則漢師不敢(川文粹/作果)濟河矣然則周叔之才亦韓¶
<pb:KR4h0022_WYG_744-4a>¶
信流亞也終湮滅而無聞焉古之大才而功不著者亦¶
何可勝道哉翰長兄御史君體純王之德負經逺之才¶
常感憤於周韓之間嘯詠於管樂之際守之以忠信文¶
之以禮樂藴弼諧之大畧以康濟為已任進逢國難謀¶
猷不行退有家艱哀毁過禮官纔元士年止終身(一作/命止)¶
(中/年)官(一作/位)不登於廟堂名不書於史冊斯才也斯運也¶
誰見三分九合之優劣離(一作/辭)燕對趙之去就哉由此¶
觀之斷可知矣問者嘆息而退　　一作皆唐文粹¶
<pb:KR4h0022_WYG_744-4b>¶
　　　三賢論　　　　　　　　　李　華¶
或曰吾讀古人之書而求古人之未獲嗟夫遐叔謂曰¶
無世無賢人其或世教之至淪於風波雖賢而不能自¶
辯況察者未之究耳(一作/乎)鄭衞方奏正聲間發極和無¶
味至文無彩聴者不達反以為怪譎之音太師樂工亦¶
失容而止曼都之姿雜於顦顇被緼絮蒙蕭艾羙醜夷¶
倫自以為陋此二者既病不自明又求者亦昏將剖其¶
善惡在遷政化端風俗則賢不肖異貫而後賢者自明¶
<pb:KR4h0022_WYG_744-5a>¶
而察者不惑也余兄事元魯山而友劉蕭二功曹此三¶
賢者可謂之逹矣或曰願聞三子之畧遐叔曰元之志行¶
當以道紀(一作/純)天下劉之志行當以六經諧人心蕭之¶
志行當以中古易今世元齊愚智劉感(一作/蹙)一物不得¶
其正蕭呼吸折節而獲重祿不易一刻之安元之道劉¶
之深蕭之志及(新唐書/作易)於夫子之門則達者其流也然¶
各有病元病酒劉病賞物蕭病貶惡太極(一作/亟)奬能(一/作)¶
(善/)太重元奉親孝居䘮哀撫孤仁狥朋友(川文粹/作友朋)之急¶
<pb:KR4h0022_WYG_744-5b>¶
&KR0681;職明於賞罰終身貧而樂天知命焉以為(一作/謂)王者¶
作樂崇徳殷薦上帝以配祖考天人之極致也而詞章¶
不稱是無樂也(一無此/四字)于(一作/於)是作破陣樂詞(一有是/樂也三)¶
(字/)恊(唐書/作訂)商周之頌推是而論則見元之道矣劉名儒¶
史官之家兄弟以學著稱乃述詩書禮樂春秋(唐書作/禮易書)¶
(春秋/詩)為五說條貫源流備今古(一作/古今)之變推是而論則¶
見劉之深矣蕭以史書為煩(一作/繁)尤罪子長不編年陳¶
事而為列傳後代因之非典訓也將正其失自春秋三¶
<pb:KR4h0022_WYG_744-6a>¶
家之後非訓齊生人不錄次序纘脩以迄於今志未就¶
而殁推是而論則見蕭之志矣元㨿師保之席(唐書/作位)瞻¶
其形容不俟其言而見其仁劉被卿佐之服居賔友之¶
地言理亂根源人倫隠明叅乎元精而後見其妙蕭若¶
百鍊之鋼(川文粹/作銅)不可屈折當廢興去就之際一生一¶
死之間而後見其大節視聴過速欲人人如我志與時¶
多背恒見詬於人取其中節之舉是可以為人師矣學¶
廣而不偏(一無/偏字)精其貫穿甚於精者又文方復雅商之¶
<pb:KR4h0022_WYG_744-6b>¶
至當以律度百代為任而古之能者往往不至焉超蹈¶
(一作/絶)孤厲不可謂不知(一有/者字)言也茂挺父為莒丞得罪¶
清河張惟一時佐亷使按成之茂挺初登科自洛至莒¶
(英華作自洛/陽還莒五字)道邀使車發詞哀乞惟一涕下即日捨之¶
且曰蕭賛府生一賢才資天下風教吾由是得罪(一有/亦字)¶
無憾也夫如是得不謂之孝乎或曰三子者各有所與¶
遊乎遐叔曰若太尉房公可謂名公(一作/人)矣每見魯山¶
則終日歎息謂予曰見紫芝眉宇使人名利之心盡矣¶
<pb:KR4h0022_WYG_744-7a>¶
若司業蘇公可謂賢人矣毎謂當時名(川文粹/作賢)士曰使¶
僕不幸生於衰俗所不耻者識元紫芝廣平程休士羙¶
端重寡言河間郉宇紹宗深明持(川文粹/作特)操宇弟宙次¶
宗和而不流南陽張茂之季豐守道而斷趙郡李蕚伯¶
高含大雅之素(一作/業)蕚族子丹叔南誠莊而文丹族子¶
惟岳謨(一作/謀)道沉邃亷靜梁國喬潭(一作/渾非)徳源昻昻有¶
古風𢎞農楊椽(一作/極)士膚(一作/扶)敏而安道清河房垂翼¶
明志而好古河東栁識方明遐曠而才是皆慕於元者¶
<pb:KR4h0022_WYG_744-7b>¶
也劉在京下嘗寢痑(一作/疾)房公時臨扶風聞之通夕不¶
寐顧謂賔從曰柄(唐書作㨗/一作挺)卿若不起無復有神道尚¶
書劉公每有勝理必詣與談數(一作/終)日忘返退而嘆曰¶
聞劉公清言見皇王之理矣殷直清有識高恨言理少¶
對未與劉面常想見其人河東裴騰士舉精朗邁直(一/作)¶
(朗邁/真直)弟霸士㑹峻清不雜隴西李廣敬仲(一作/叔)堅明冲¶
(一作/而)粹范陽盧虚舟㓜直(一作/真)質方而清頴川陳儻言¶
士然談而不厭吳興沈興宗季長專靜不渝頴川陳亷¶
<pb:KR4h0022_WYG_744-8a>¶
不噐行古之(一作/人)道渤海高適達夫落落有竒節是皆¶
重於劉者也工部侍郎韋述脩國史推蕭同事禮部侍¶
郎楊浚掌貢舉問蕭求人海内以為徳選汝南邵軫緯¶
卿有詞舉幹(一作詞/舉標幹)天水趙驊雲卿才羙行純陳郡殷¶
寅直清達於名理河南源衍季融粹㣲而同(一作/周)㑹稽¶
孔至惟㣲述而好古河南陸㨿徳隣恢恢善於事理河¶
東柳芳仲敷該練故事長樂賈至㓜隣(一作/幾)名重當時¶
京兆韋收仲成遠慮而深南陽張有畧維之履道體仁¶
<pb:KR4h0022_WYG_744-8b>¶
有畧族弟邈季選温其如玉中山劉頴士端疎明簡暢¶
潁川韓極(一作/□)佐𤣥(一作/元)行備而文樂安孫益盈孺温¶
良忠厚京兆韋建士經中明外純潁川陳晉正卿深於¶
詩書天水尹徽(一作/㣲)之誠明貫百家之言皆是厚於蕭¶
者也尚書顔公重名節郭父友(一作/故舊)與茂挺少相知顔¶
與陸㨿柳芳最善茂挺與趙驊邵軫洎華最善天下謂¶
之顔蕭文(一作/之)交殷寅源衍陸於二交之間不幸元罷¶
魯山終于(一作/於)陸渾劉避地逝于安康蕭歸葬先人没¶
<pb:KR4h0022_WYG_744-9a>¶
于汝南今(一作/無)復求斯人有之無之是必有之而察之¶
未克也三賢不登尊位不享下壽居易委順賢人之達¶
也不䝉其教生人之病也予知三賢也深故言之不怍¶
云　　一作皆唐文粹¶
　　　諫(通鑑/作爭)臣論　　　　　　　韓　愈¶
或問諫議大夫陽城於愈可以為有道之士乎哉學廣¶
而聞多不求聞於人也行古人之道居於晉之鄙晉之¶
鄙人薰其徳而良善者幾千人大臣聞而薦之天子以¶
<pb:KR4h0022_WYG_744-9b>¶
為諫議大夫人皆以為華陽子不喜色(舘本作/色喜)居於位¶
五年矣視其德如在(集有/草字)野彼豈以富貴易移其心哉¶
愈應之曰是易所謂恒其徳貞而夫子㐫者也惡得為¶
有道之士乎哉在易蠱之上九云不事王侯高尚其事¶
(蜀本有/以字)蹇之六二則曰王臣蹇蹇匪躬之故夫亦以所¶
居之時不一而所蹈之徳不同也若蠱之上九居無用¶
之地而致匪躬之節蹇之六二在王臣之位而為(集作/高)¶
不事(蜀本有/上字)之心則冐進之患生曠官之刺興志不可¶
<pb:KR4h0022_WYG_744-10a>¶
則而尤之(古本無/之字)不終(袁本注/作絶)無也今陽子實一匹夫¶
(趙徳本作陽子/寔一介之夫)陽子(杭本無/此二字)在此位不為不久矣聞天¶
下之得失不為不熟矣天子之待之不為不加(集作/知)矣¶
而未嘗一言及於政視政之得失若越人視秦人之肥¶
瘠忽焉不加喜戚于(集作/於)其心問其官則曰諫議也問¶
其祿則曰下大夫之秩也問其政則曰我不知也有道¶
之士固如是乎哉且吾聞之有官守者不得其軄則去¶
有言責者不得其言則去今陽子以為得其言(集疊/言字)乎¶
<pb:KR4h0022_WYG_744-10b>¶
哉得其言而不言與不得其言而不去無一可者也陽¶
子將為祿仕乎古之人有云仕不為貧而有時乎為貧¶
謂祿仕者也宜乎辭尊而居卑辭富而居貧若抱闗擊¶
柝者可也蓋孔子嘗為委吏矣嘗為乘田矣亦不敢曠¶
其軄必曰㑹計當而已矣必曰牛羊遂而已矣若陽子¶
之祿秩(集作/秩禄)不為卑且貧章章明矣而如此其可乎哉¶
或曰否非若此也夫陽子惡訕上者惡為人臣招(音/翹)其¶
君之過而以為名者故雖諫且議使人不得而知焉書¶
<pb:KR4h0022_WYG_744-11a>¶
曰爾有嘉謀嘉猷則入告爾后于内爾乃順之于外曰¶
斯謀斯猷唯我后之徳夫陽子之用心亦若此者也愈¶
應之曰若陽子之用心如此滋(原本/作兹)所謂惑者矣入則¶
諫其君出不使人知(一有/之字)者大臣宰相者之事非陽子¶
之所宜行也夫陽子本以布衣隠於蓬蒿之下主上嘉¶
其行誼擢在此位官以諫為名誠宜有以奉其職使四¶
方後代知朝廷有直言骨鯁之臣天子有不僣賞從諫¶
如流之羙庶巖穴之士聞而慕之束帶結髪願進於闕¶
<pb:KR4h0022_WYG_744-11b>¶
下而信(集作/伸)其辭說致吾君於堯舜熈鴻號於無窮也¶
若書所謂則大臣宰相之事非陽子之所宜行也且陽¶
子之心將使君人者惡聞其過乎是啓(杭本作/其咎)之也或¶
曰陽子不求聞而人聞之不求用而君用之不得已而¶
起守其道而不變何子過之深也愈曰自古聖人賢士¶
皆非有心求於聞用也閔其時之不平人之不乂得其¶
道不敢獨善其身而必(閤本作/不以)以兼濟天下也孜孜矻¶
矻而後已故禹過家門不入孔席不暖墨突不黔(袁本/作孔)¶
<pb:KR4h0022_WYG_744-12a>¶
(席不暇暖而/墨突不得黔)彼二聖一賢者豈不以(集作/知)自安逸(集作/佚)¶
之為樂哉誠畏天命而悲人窮也夫天授人以聖賢才¶
能豈使自有餘而已誠欲以自補其不足者(集有/也字)耳目¶
之於身也耳司聞而目司見聴其是非視其險易然後¶
身得安焉聖人者時人之耳目也時人者聖賢之身也¶
且陽子之不賢則將獨(集無/獨字)役於賢(集作/身)以奉其上也¶
若果賢則固畏天命而閔人窮者也惡得以自暇逸乎¶
哉或曰吾聞君子不欲加諸人而惡訐以為直者若吾¶
<pb:KR4h0022_WYG_744-12b>¶
子之論直則直矣無乃傷於聴(集作/于徳)而費於辭乎好盡¶
言以招人過國武子之所以見殺於齊也吾子其亦聞¶
乎愈曰君子居其位則思死其官未得其位則思脩其¶
辭以明其道我將以明道也非以為直而加諸人也且¶
國武子不能得善人而多盡言(三字集/作好)盡言於亂國是¶
以見殺傳曰惟善人能受盡言謂其聞而能改之也子¶
告我曰陽子可以為有道之士也今雖不能及已將不¶
能(集作/得)為善人乎哉¶
<pb:KR4h0022_WYG_744-13a>¶
　　　近代良相論　　　　　　　李徳裕¶
客謂余曰揚子法言有重黎顔騫(顔子名犯/廟諱不書)二篇品藻¶
漢之將相敢問近代將相可得聞乎余曰唯唯夫股肱¶
與君同體四海之所具瞻(集作/瞻也)恩義至重實先於愛敬¶
非社稷大計不可以強諫亦猶父有諍子不獲已而諍¶
豈可以為常也唯宜將明獻替致其主於三代之隆孝¶
經曰天子有諍臣七人非宰相之職也必求端士正人¶
以當言責導其謇諤救其患難而已雖聖人之言危而¶
<pb:KR4h0022_WYG_744-13b>¶
不持顛而不扶則將焉用彼相此亦將明獻替之謂也¶
使其君昭明令徳不致於顛危也漢之良相十數人矣¶
公孫𢎞開陳其端而不肯庭(集作/廷)辯固未可也蕭望之¶
剛不䕶闕王嘉訐而犯上致元哀二后有信讒邪之患¶
(集作/惡)戮忠直之名此其失者也魏相薛廣徳持重守正¶
弼諧盡忠(集作/忠信)可謂得宰相體矣近世貞以制動思在¶
無邪松栢所以後雕藜藿由其不採貴不患失言必匪¶
躬似薛廣徳者鄭丞相陳丞相有之矣(此謂故右僕射/鄭司徒故右僕)¶
<pb:KR4h0022_WYG_744-14a>¶
(射陳/司徒)麟之為瑞也仁而不觸玉之為寳也亷而不劌恕¶
以及物善不近名(集有通/識二字)高朗令終天下無怨似丙博¶
陽者王丞相鄭丞相有之矣(此謂故中書王/丞相故鄭丞相)好古洽聞¶
應變睿敏幾可以成務智足以取捨仁愛樂道(集作/善)勤¶
瘁奉公逢時得君不失其政似倪寛者韋丞相李丞相¶
有之矣(此謂故中書韋司/空故居守李司空)用于(集作/於)臲卼以盡天涯雖¶
劔光不沉而鸞翮長鎩靈均之九死無悔柳惠之三黜¶
非辜既没不瞑號于上帝似蕭望之者所謂李丞相矣¶
<pb:KR4h0022_WYG_744-14b>¶
(此謂故淮/海李司空)余亦同病莫保其生知我者以為忠亦已鮮¶
矣庶乎數世之後朋黨稍息以俟知音耳¶
　　　春秋無賢臣論　　　　　　孫　郃¶
春秋列國周之諸侯受周之封分為五等五等之下臣¶
為陪臣陪臣於諸侯君父也諸侯於周王亦君父也陪¶
臣於周義猶大父也夫為人子之道孝於父者必欲父¶
孝於祖陪臣忠於諸侯者必欲諸侯忠於天子則上下¶
有序(一作忠/孝兩全)康乂四方(一作/天下)今春秋陪臣張公室侵王¶
<pb:KR4h0022_WYG_744-15a>¶
室弱周以強諸侯是弱祖而強父佐諸侯而敵周是佐¶
父而敵祖遺祖之怨成父之逆惡莫大焉言之於臣則¶
非忠語之於子則非孝論之於道則傷義推之於情則¶
辜(川文粹/作傷)恩遂使姬周削弱祀號而已桓文雖以為霸¶
何能正之反有封禪請隧之僣管晏雖有其功何能諫¶
之而有反玷毁孔之惡于時風教大壊海内焚如天不¶
能隂隲下民降大聖以為木鐸歴國七十餘說而不遇¶
奔走齊魯宋衞之郊反若䘮家之狗知不可訓慮後世¶
<pb:KR4h0022_WYG_744-15b>¶
不懼乃脩春秋明向背其有甚者或斥之或貶之弑君¶
三十六亡國五十二奔走失社稷者不可勝紀書曰帝¶
乃震怒致令海内無一嘉祥但有妖怪謂春秋亂世豈¶
不如然于時人不堪命何耶無賢臣哉予謂此論警衆¶
士大夫多稱之遂聞[唆-口+鬲]嘏[唆-口+鬲]嘏徴而竒之或謂可刋金¶
石訓乎今後既而喧傳則有難僕曰春秋豈乏賢者子¶
謂之無激之耶鮮之耶奈乎孔門何曰孔門仕者鮮又¶
家臣耳子不讀聖賢書乎易曰屯其膏小貞吉大貞㐫¶
<pb:KR4h0022_WYG_744-16a>¶
春秋之大夫小貞耳盍以大貞取之以正道取五霸猶¶
罪人¶
　　　二賢論(管仲/晏嬰)　　　　　　　楊　䕫¶
子貢以管夷吾之奢晏平仲之儉質于宣尼宣尼以管¶
仲之奢賢大夫也而難為上晏平仲賢大夫也而難為¶
下蓋譏其僣上偪下之失或謂無所輕重予敢繼其末¶
以論先後焉夫齊桓承襄公之失政接無知之亂常久¶
亡於外自莒先入有國之後銳心以求其治及叔牙言¶
<pb:KR4h0022_WYG_744-16b>¶
夷吾之能脫囚服秉國政有鮑叔之助隰朋之佐遂能¶
九合諸侯以成霸業此逢時之大者也若平仲者立於¶
衰替之朝有田國之彊有欒高之侈時非曩時君非賢¶
君當崔杼之弑也能挺然易其盟陳氏之大也能曉然¶
商其短獨立讒謟之伍自全於紛擾之中人無間言時¶
莫與偶若桓公九合諸侯不以兵車信夷吾之力也使¶
晏子居桓公之世有鮑隰之助則其尊周室霸諸侯功¶
豈减於管氏乎以其鏤簋而朱紘孰若豚肩不掩豆以¶
<pb:KR4h0022_WYG_744-17a>¶
其三歸而反玷孰若一狐裘三十年矧國之破家之亡¶
者以奢乎以儉乎語曰奢則不遜儉則固與其不遜也¶
寧固然後知聖人輕重之㫖斯在¶
　¶
　¶
　¶
　¶
　¶
<pb:KR4h0022_WYG_744-17b>¶
　¶
　¶
　¶
　¶
　¶
　¶
　¶
　文苑英華巻七百四十四¶
