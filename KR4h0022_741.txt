# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:02.224682
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷七百四十二
<pb:KR4h0022_WYG_741-1a>¶
欽定四庫全書¶
　文苑英華巻七百四十二　宋　李昉等　編¶
　文¶
　　雕蟲論一首　　　　　偃武修文論一首¶
　　質文論一首　　　　　文論一首¶
　　編年紀傳論一首　　　人文化成論一首¶
　　文章論二首　　　　　章表論一首¶
　　　雕蟲論(并/序)　　　　　　　　　裴子野¶
<pb:KR4h0022_WYG_741-1b>¶
宋明帝博好文章才思朗㨗常讀書奏號稱七行俱下¶
毎有禎祥及幸讌集輙陳詩展義且以命朝臣其戎士¶
武夫則託請不暇困於課限或買以應詔焉於是天下¶
向風人自藻&KR0918;雕蟲之藝盛於時矣梁鴻臚卿裴子野¶
論曰¶
古者四始六藝緫而為詩既形四方之風且彰君子之¶
志勸羙懲惡王化本焉後之作者思存枝葉繁華藴藻¶
用以自通若悱惻芳芬楚騷為之祖靡漫容與相如扣¶
<pb:KR4h0022_WYG_741-2a>¶
其音由是随聲逐影之儔棄指歸而無執賦詩歌頌百¶
帙五車蔡應等之俳優揚雄悔為童子聖人不作雅鄭¶
誰分其五言為家則蘇李自出曹劉偉其風力潘陸固¶
其枝葉爰及江左稱彼顔謝箴繡鞶帨無取廟堂宋初¶
迄于元壽多為經史大明之代實好斯文高才逸韻頗¶
謝前哲波流相尚滋有篤焉自是閭閻少年貴游緫角¶
罔不擯落六藝吟詠情性學者以慱依為急務謂章句¶
為專魯淫文破典斐爾為功無被於管絃非止乎禮義¶
<pb:KR4h0022_WYG_741-2b>¶
深心主卉木逺致極風雲其興浮其志弱巧而不要隠¶
而不深討其宗途亦有宋之風也若季子聆音則非興¶
國鯉也趨室必有不敢荀卿有言亂代之徴文章匿而¶
采斯豈近之乎¶
　　　偃武脩文論　　　　　　　李　竦¶
國有二柄以濟人天有四時以成嵗文武者君之威惠¶
春秋者天之生成故人君法天時順人望人歸於徳天¶
應以時莫不奉此而寧災由斯而康俗所謂文者足以¶
<pb:KR4h0022_WYG_741-3a>¶
經邦國所謂武者足以定禍亂故武在合變不可一黷¶
文貴經久可守為常請借前事而明之庶斯得矣夫以¶
堯舜揖讓湯武干戈干戈在乎止武揖讓資乎偃武故¶
得享國日久多歴年所三王既徃霸者是繼晉文伐原¶
以示信齊桓勤王以稱徳宋殤好戰以殞越徐偃專文¶
以喪亡王霸陵夷列於秦漢始皇威懾六國建萬代業¶
隳城郭焚詩書卒使宗廟為墟身殞下國黷武之徴也¶
高皇夷秦項誅韓彭陸生著書叔孫制禮脩文之漸也¶
<pb:KR4h0022_WYG_741-3b>¶
光武以長者戡難孟徳以應變即戎故得擒樊崇破袁¶
紹雖未悉於至理道亦存乎息戈晉文之對何曾不聞¶
經國惠皇之溺賈后竟至破家吳王石頭之都劉備益¶
州之地但區區於守險曽不暇於修文後魏則多難臨¶
朝後周則經國日淺雖孝文崇禮制服衣冠未能倒載¶
干戈休放牛馬武帝降高緯戮晉公甲兵未寧中道而¶
殞武則不可文則不如東晉之僅保江山宋祖之草創¶
社稷道成以殷憂啓祚蕭衍以戡定興王陳主以好内¶
<pb:KR4h0022_WYG_741-4a>¶
亡隋皇以征遼喪皆不明於文武適足為我驅除況高¶
祖端拱無為太宗大功繼統高宗致位於𤣥黙中宗御¶
俗以康寧睿宗之恭膺大寳𤣥宗之克清海内肅宗之¶
收復二都皇帝之光有六合方今四夷向化萬姓歸心¶
緫七聖之殊勲正百王之墜典然干戈未息瘡痍未瘳¶
修文之期取則不遠偃武之義今則時哉¶
　　　質文論　　　　　　　　　李　華¶
天地之道易簡易則易知簡則易從先王質文相變以¶
<pb:KR4h0022_WYG_741-4b>¶
濟天下易知易從莫尚乎質質弊則佐之以文文弊則¶
復之以質不待其極而變之故上無從暴下無從亂記¶
曰國奢則示之以儉國儉則示之以禮禮謂易知易從¶
之禮非酬酢裼襲之煩也儉謂易知易從之儉非茅茨¶
土簋之陋也盖逹其誠信安其君親而己質則儉儉則¶
固固則愚其行也豐肥天下愚極則無恩文則奢奢則¶
不遜不遜則詐其行也涸瘠天下詐極則賊亂故曰不¶
待其極而變之固而文之無害於訓人不遜而質之艱¶
<pb:KR4h0022_WYG_741-5a>¶
難於成俗若不化而過則愚之病淺於詐之病也無恩¶
之病緩於賊亂之極也故曰莫尚乎奢也奢而後化之¶
求固而不獲也利害遲速不其昭昭歟前王之禮世滋¶
百家之言世益欲人專一而不為詐難乎哉吉㓙之儀¶
刑賞之級繁矣使生人無適從巧者弄而餙之拙者眩¶
而失守誠偽無由明天下浸為陂池蕩為洪荒雖神禹¶
復生誰能救之夫君人者脩徳以治天下不在智不在¶
功必也質而有制制而不煩而己太康啓子禹孫當斯¶
<pb:KR4h0022_WYG_741-5b>¶
時有堯舜遺人親受禹之賜國有羿奪内則夏之六卿¶
外則夏之四岳而羿浞愚弄鬭爭内外黙然一以聴命¶
至少康艱難而後復原由(一無/由字)是觀之則聖有謨訓何¶
補哉漢高除秦項煩苛至孝文恭黙仁儉斷獄幾措及¶
武帝脩三代之法而天下荒耗則文不如質明矣漢氏¶
雖歴産祿吳楚之亂而宗室異姓同力合心一舉而安¶
且漢徳結於人心不如夏家諸吕吳楚之強倍於羿浞¶
安漢至易而復夏至難何也周徳最深周公大聖親則¶
<pb:KR4h0022_WYG_741-6a>¶
管蔡為亂逺則徐奄並興四(一無/此字)夷多難復子(一無/子字)明¶
辟兼虞夏商之典禮後王之法備矣太平之階厚矣至¶
成王季年而後理唯康王垂拱囹圄虛空逮昭王南征¶
不返因是陵夷則郁郁之盛何為哉周法六宫備職六¶
宫備數四時盛祭車服盛&KR0918;至於下國方五十里卿大¶
夫士之多軍帥之衆大聘小聘朝覲㑹同地狹人寡不¶
堪覲謁大何得不亂小何得不亡記云周之人強民(一/作)¶
(仁/)窮賞罰故曰殷周之道不勝其弊考前後而論之夏¶
<pb:KR4h0022_WYG_741-6b>¶
衰失於質而無制周弱失於制而過煩故也愚以為將¶
求致理始於學習經史左氏國語爾雅荀孟等家輔佐¶
五經者也及藥石之方行於天下考試仕進者宜用之¶
其餘百家之說䜟緯之書存而不用至於䘮制之縟祭¶
禮之繁不可傋舉者以省之考求簡易中於人心者以¶
行之是可以淳風俗而不泥於坦明之路矣學者局於¶
恒教因循而不敢差失(一作/失於)毫釐古人之說豈或盡善¶
數骨肉之罪而褒叔向不忍聞之言而書昭伯敬龜筴¶
<pb:KR4h0022_WYG_741-7a>¶
之信而陳僂句使不仁之人萌芽賊心而仁義之士閉¶
目掩巻何如哉其或曲書常言無禆世教不習可也則¶
煩潰日亡而易簡日用矣海内之廣兆民(一作/億兆)之多無¶
聊於煩彌世曠久今以簡質易煩文而便之則晨命而¶
夕周踰年而化成蹈五常享五福理必然也孔子言以¶
約失之者鮮矣與其不遜也寧固傳曰以欲從人則可¶
記曰大樂必易大禮必簡顔子曰無施勞經義可㨿也¶
如是為政者得無以為惑乎　　一作皆唐文粹¶
<pb:KR4h0022_WYG_741-7b>¶
　　　文論　　　　　　　　　　顧　況¶
周語之畧曰孝敬忠信仁義智勇教惠讓皆文也天有¶
六氣地有五行此十一者經緯天地叶和神人名之為¶
文其實行也文顧行行顧文文行相顧謂之君子之文¶
為龍為光上古云言之無文行之不遠堯之為君聦明¶
文思文王既没文不在兹乎文王之代草木鳥獸皆樂¶
文王之沼曰靈沼文王之臺曰靈臺虞芮不識文王入¶
文王里所見耕者讓畔行者讓路班白不提挈自相謂¶
<pb:KR4h0022_WYG_741-8a>¶
曰吾黨之小子不可治於君子之庭詩人羙之云文王¶
斷虞芮之訟晉文與楚子戰而霸謚曰文公夫以伏羲¶
之文造書契黄帝之文垂衣裳重華之文除四㐫舉八¶
元周公之文布法于象魏夫子之文木鐸狥路此其所¶
以理文也伊尹之文放太甲霍光之文廢昌邑吕尚之¶
文殺華士穰苴之文斬莊賈毛遂之文定楚從藺相如¶
之文奪趙壁西門豹之文引漳水沉女巫建安正始洛¶
下鄴中吟詠風月此其所以亂文也夫以文求士十致¶
<pb:KR4h0022_WYG_741-8b>¶
八九理亂由之君臣則之舜堯禹湯有文桀紂幽厲無¶
文太顛閎夭有文飛亷惡來無文昔霍去病辭第曰匈¶
奴未㓕無以家為於國如此不得謂之無文范蔚宗著¶
後漢書其妻不勝珠翠其母唯薪樵一厨於家如此不¶
得謂之有文且夫日月麗於天草木麗於地風雅亦麗¶
於人是故不可廢廢文則廢天莫可法也廢天則廢地¶
莫可理也廢地則廢人莫可象也郁郁乎文哉法天理¶
地象人者也周易賛乾曰大哉乾元萬物資始賛坤曰¶
<pb:KR4h0022_WYG_741-9a>¶
至哉坤元萬物資生唯大者配乾至者配坤幽者賾鬼¶
神明者賾禮樂不失於正謂之文¶
　　　編年紀傳論　　　　　　　皇甫湜¶
論曰古史編年至漢史司馬遷始更其制而為紀傳相¶
承至今無以移之歴代論者以遷為率私意盪(集本文/粹作蕩)¶
古法紀傳煩漫不如編年予(二本/作湜)以為合聖人之經者¶
以心不以跡得良史之體者在適不在同編年紀傳繫¶
於時之所宜才之所長者耳何常之有故(二本/作夫)是非與¶
<pb:KR4h0022_WYG_741-9b>¶
衆人同辯善惡得聖人之中不虛羙不隠惡則為紀為¶
傳為編年是皆良史矣若論不足以折星極辭不足以¶
壯(二本/作杜)無窮雖為紀傳編年斯皆罪人且編年之作豈¶
非以事繫日以日繫月以月繫時以時繫年者哉司馬¶
氏作紀以項羽承秦以吕后接之亦以歴年不可中廢¶
年不可闕故書也觀其作傳之意將以包該事跡叅貫¶
話語纎悉百代之務成就一家之說必新制度而騁(二/字)¶
(集作然/後馳)才力焉又編年之史(二本作/紀事)束於次第牽於渾¶
<pb:KR4h0022_WYG_741-10a>¶
并必舉其大綱而簡於叙事是以多闕載多逸文乃别¶
為著錄以備時(二本/作書)之語言而盡事之本末故春秋之¶
作則為尚書左氏(二本/作傳)之外又為國語可復省左史於¶
右合外傳於内哉故合之則繁離之則異削之則闕子長¶
病其然也出太古之軌鑿無窮之門作為紀傳世家表¶
志首尾具叙錄表裏相發明庶為得中以是無媿太初¶
以來千有餘嵗史臣按躅文人比踵卒不能有所改張¶
奉而遵行傳以相授斯亦竒矣(自出太古至竒矣七十/一字二本作于是草舊)¶
<pb:KR4h0022_WYG_741-10b>¶
(典開新程為紀為傳為表為志首尾俱叙述表裏相發/明庶為得中將以垂不朽自漢至今代以更八年幾歴)¶
(千其間賢人摩肩史臣繼踵推今古之得失論述作之/利病各擢聞見競誇才能改其規模殊其體統傳以相)¶
(授奉而遵行而編年/之史遂廢盖有以也)唯荀氏為漢紀裴氏為宋畧強欲¶
復古皆為編年然其善語嘉言細事詳正(二本/作說)所遺多¶
矣如覽正史方能備明則褒貶(三字二本作/則其宻漏)得失章章¶
於是矣今之作者苟能遵紀傳之體裁(文粹/作制)同春秋之¶
是非文敵遷固直蹤(二本/作如)南董亦無上矣儻謬乎此則¶
(五字二本作儻捨源/而亊流棄意而徴跡)雖服仲尼之服手握(二本無/此字)絶麟¶
<pb:KR4h0022_WYG_741-11a>¶
之筆等古人之章句署王正之月日謂之好古則可矣¶
顧其書何如哉¶
　　　人文化成論　　　　　　　吕　温¶
易曰觀乎人文以化成天下能諷其言盖有之矣未有¶
明其義者也嘗試論之夫一二相生大鈞造物百化交¶
錯六氣節宣或隂闔而陽開或天經而地紀有聖作則¶
寔為人文若乃夫以剛克妻以柔立父慈而教子孝而¶
箴此室家之文也君以仁使臣臣以義亊君予違汝弼¶
<pb:KR4h0022_WYG_741-11b>¶
獻可替否此朝廷之文也三公論道六卿分職九流異¶
趣百揆同歸此官司之文也寛則人慢紏之以猛猛則¶
人殘施之以寛寛以濟猛猛以濟寛此刑政之文也樂¶
勝則流遏之以禮禮勝則離和之以樂與時消息因俗¶
變通此教化之文也文者盖言錯綜庶績藻繪人情如¶
成文焉以致其理然則人文化成之義其在兹乎而近¶
代謟諛之臣特(文粹/作將)以時君不能則象乾坤祖述堯舜¶
作化成天下之文乃以旂常冕服章句翰墨為人文也¶
<pb:KR4h0022_WYG_741-12a>¶
遂使君人者浩然忘本沛然自得盛威儀以求至理坐¶
吟詠而待升(集作/太)平流蕩因循敗(文粹/作闇)而未悟不其痛¶
歟必以旂常冕服為人文則秦漢魏晉聲明文物禮縟¶
五帝儀繁三王可曰煥乎其有文章矣何衰亂之多也¶
必以章句翰墨為人文則陳後主隋煬帝雍容綺靡洋¶
溢編簡可曰文思安安矣何㓕亡之速也覈之以名義¶
硏之以情實既如彼較之以今古質之以成敗又如此¶
傳不云乎經緯天地曰文禮不云乎文王以文理(文粹/作治)¶
<pb:KR4h0022_WYG_741-12b>¶
則文之時義其大矣哉焉可以名數末流雕蟲小伎厠¶
雜其間也(文粹/作乎)¶
　　　文章論　　　　　　　　　李徳裕¶
魏文典論稱文以氣為主氣之清濁有體斯言盡之矣¶
然氣不可以不貫不貫則雖有英辭麗藻如編珠綴玉¶
不得為金(集作/全)璞之寳矣皷氣以勢壯為羙勢不可以¶
不息不息則流蕩而忘返亦猶絲竹繁奏必有希聲窈¶
眇聴之者恱聞如川流迅激必有洄洑逶迤觀之者不¶
<pb:KR4h0022_WYG_741-13a>¶
厭從兄翰常言文章如千兵萬馬風恬雨霽寂無人聲¶
盖為是也(集作/矣)近世詔命唯蘇廷碩叙事之外自為(文/粹)¶
(作/謂)文章才實有餘用之不竭沈休文獨以音韻為切重¶
輕為難語雖甚工㫖則未逺夫荆璧不能無瑕隋珠不¶
能無纇文㫖高妙豈以音韻為病哉此可以言規矩之¶
内未(集作/不)可以言文章外意也較其師友則魏文與王¶
陳應劉討論之矣江南唯於五言為妙故休文長於音¶
韻而謂靈均已(文粹/作以)來此秘未覩不亦誣人甚矣古人¶
<pb:KR4h0022_WYG_741-13b>¶
辭高者盖以言妙而(蜀本作言妙工文/粹作言妙而工)適情不取於音¶
韻(曹植七哀詩有徊泥諧依四韻王粲詩有攀原安三/韻班固漢書賛及當時詞賦多用協韻猗歟元勲包)¶
(漢舉信是也/包文粹作左)意盡而止成篇不拘於隻耦(文選詩有五/韻七韻十一)¶
(韻十三韻二十一韻考今之文字四韻六/韻以至一百韻類皆䨇韻無有隻韻者)故篇無足(蜀/本)¶
(作/定)曲詞寡累句譬諸音樂古辭如金石琴瑟高於至音¶
今文如絲竹鞞皷廹於促節則知音(文粹作/即知聲)律之為弊¶
也甚矣世有非文章者曰辭不出於風雅思不越於離¶
騷模寫古人何足貴也余曰譬諸日月雖終古常見而¶
<pb:KR4h0022_WYG_741-14a>¶
見而光景常新此所以為靈物也余常為文箴今載於¶
此曰文之為物自然靈氣恍惚(文粹作/惚怳)而來不思而至¶
杼柚得之澹而無味琢刻藻繪珍(集作/彌)不足貴如彼璞¶
玉磨礱成噐奢者為之錯以金翠羙質既雕良寳斯棄¶
此為文之大㫖也¶
　　　同前　　　　　　　　　　牛希濟¶
聖人之徳也有其位乃以洽化為文唐虞之際是也聖¶
人之徳也無其位乃以述作為文周孔之教是也纂堯¶
<pb:KR4h0022_WYG_741-14b>¶
舜之運以宫室車輅鐘皷玉帛之為文山龍華蟲粉米¶
藻火之為章亦已鄙矣師周孔之道忘仁義敎化之本¶
樂霸王權變之術困於編簡章句之内何足大哉況乎¶
澆季之下淫靡之文恣其荒巧之說失於中正之道兩¶
漢以前史氏之學猶在齊梁以降國風雅頌之道委地¶
今國朝文士之作有詩賦䇿論箴判賛頌碑銘書序文¶
檄表記此十有六者文章之區别也制作不同師模各¶
異然忘於教化之道以妖艶為勝夫子之文章不可得¶
<pb:KR4h0022_WYG_741-15a>¶
而見矣古人之道殆以中絶頼韓吏部獨正之於千載¶
之中(疑作/下)使聖人之㫖復新今古之體分而為四崇仁¶
義而敦教化者經體之制也假彼問對立意自出者子¶
體之制也屬詞比事存於褒貶者史體之制也又有釋¶
訓字義幽遠文意觀之者久而方逹乃訓誥雅頌之遺¶
風即皇甫持正樊宗師為之謂之難文今有司程式之¶
下詩賦判章而己唯聲病忌諱為切比事之中過於諧¶
謔學古之(疑作/文)者深以為慙晦其道者揚袂而行又屈¶
<pb:KR4h0022_WYG_741-15b>¶
宋之罪人也且文者身之餙也物之華也宇宙之内㣲¶
一物無文乃頑也何足以觀且天以日月星辰為文地¶
以江河淮濟為文時以風雲草木為文衆庶以冠冕服¶
章為文君子以言可教於人謂之文垂是非於千載殁¶
而不朽者唯君子之文而己且時俗所省者唯詩賦兩¶
途即有身不就學口不知書而能吟詠之列是知浮艶¶
之文焉能臻於理道今朝廷思堯舜洽化之文莫若退¶
屈宋徐庾之學以通經之儒居爕理之任以楊孟為待¶
<pb:KR4h0022_WYG_741-16a>¶
從之臣使仁義治亂之道日習於耳目所謂觀乎人文¶
可以化成天下也¶
　　　表章論¶
人君尊嚴臣下之言不可達於九重表章之用下情可¶
以上達得不重乎歴觀徃代策文奏議及國朝元和以¶
前名臣表疏詞尚簡要質勝於文直指是非坦然明白¶
致時君易為省覽夫聰明睿哲之主非能一一奥學深¶
文研窮古訓且理國理家理身之道唯忠孝仁義而己¶
<pb:KR4h0022_WYG_741-16b>¶
苟不踰是所措自合於典謨所行自諧於堯舜豈在乎¶
屬文比事況人君以表疏為急者竊以為稀況覽之茫¶
然又不親近儒臣必使傍詢左右小人之寵用是為幸¶
儻或改易文意以是為非逆鱗發怒畧不為難故禮曰¶
臣事君不授其所不及盖不可援引深僻使夫不喻且¶
一郡一邑之政訟者之辭蔓引數幅尚或棄之況萬乘¶
之主萬機之大焉有三復之理國史以馬周建議不可¶
以加一字不可以减一字得其簡要又杜甫嘗雪房琯¶
<pb:KR4h0022_WYG_741-17a>¶
表朝廷以為庾辭儻端明易曉必庶幾免於深僻之弊¶
夫僻事新對用以相誇非切於理道者明儒尚且杼思¶
移時豈守文之主可以速達竊願復師於古但寘於理¶
何以幽僻文煩為能也¶
　¶
　¶
　¶
　¶
<pb:KR4h0022_WYG_741-17b>¶
　¶
　¶
　¶
　¶
　¶
　¶
　¶
　文苑英華巻七百四十二¶
