# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:59.512883
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷六百八十三
<pb:KR4h0022_WYG_683-1a>¶
欽定四庫全書¶
　文苑英華巻六百八十三　宋　李昉等　編¶
　邊防中¶
　　為高僕射與司馬消難書一首¶
　　為李密移郡縣書一首¶
　　為李密與袁子幹書一首¶
　　報竇建德書一首¶
　　諫曹仁師岀軍書一首¶
<pb:KR4h0022_WYG_683-1b>¶
　　　為高僕射與司馬消難書　　盧思道¶
名曰一成雲雨冄歴炎凉引領南望勞眷無已嵗暮寒¶
重想比勝宜羇泊水鄉無乃勤悴公居齊室家實元勲¶
後入周朝爵窮上等富貴榮名時無與二西征南逝(一/作)¶
(遊/)葢不獲巳且聖主敬於恩舊情期欵到背冰之始曲¶
憲申恩公之妻孥一無所問行李往來想宜知悉陳氏¶
背盟負約事非一緒所以爰詔大將軍恭行天罰靈旗¶
電掃師次江陽延首金陵但增翹注昔龎萌重獲漢主¶
<pb:KR4h0022_WYG_683-2a>¶
宥其深辜魏洽(張邰歸曹操/魏洽未詳)冄歸曹王棄其大眚惜其¶
才也今古如一醉飽之過願不自疑兼齊氏王姬宛然¶
在室諸子陸陸如何易忘門生故吏遍於京輔舊友密¶
親擊鍾鼎食萬里飄然音塵不嗣眷言及此伊何可懐¶
今元戎啓行易為去就承眷有素敢布腹心若使䨇舠¶
浮渡三叛獲俘函首長安悔無及也¶
　　　為李密移郡縣書(已見六百/四十六巻)　祖君彦¶
　　　為李密與袁子幹書¶
<pb:KR4h0022_WYG_683-2b>¶
乆藉英風未由披覧其為眷佇夣想增勞寒勢轉嚴比¶
當清吉乆事昏朝無乃勤悴夫福善禍滛實上天之常¶
道兼弱攻昧徃哲之成規自昏狂嗣位棄徳崇姦疲苦¶
生民塗炭天下是以暴骨滿於原野積惡比於丘山莫¶
不奮白旄而誅獨夫仗朱旗而勦二世孤為海内豪傑¶
共推盟主百萬義師大㑹河洛因苦秦之衆乗厭紂之¶
機共救蒼生大造區夏振兹長䇿濟此横流義勇如雲¶
林合響應東窮海岱南徹江淮三分宇宙二為我有公¶
<pb:KR4h0022_WYG_683-3a>¶
早發風雲之志獨宣王佐之才理追冦鄧之名當慕韓¶
彭之氣何乃頓為殘賊迷復成㐫竭力昏亂之朝盡節¶
危亡之國同扶累卵如坐積薪静言思之可為長歎秦¶
則楊熊李由並從顯戮晋則茍晞王浚悉見殱亡詎若¶
微子去殷伊生歸亳擅榮寵於當年傳功名於後代知¶
公素有赤誠思來歸義見機而作不容淹乆今授公上¶
柱國東平公告身随送至宜檢納脫更遲疑必為人制¶
王世充自守西洛前後四度摧剪死在朝夕翹足可見¶
<pb:KR4h0022_WYG_683-3b>¶
薛雄比從涿郡欲赴黎陽竇建徳逆徃邀擊隻輪無返¶
公之羸卒其數非多北顧西瞻何所慿頼然白馬之津¶
諸軍雲合船車下粟艫艦相尋足食足兵如貔如虎四¶
靣攻圍千里援絶地不可入天不可登兵戈一臨何處¶
迯死吉凶二理幸自圖之故遣使指令宣徳意¶
　　　報竇建德書　　　　　　　唐太宗¶
雲霧不披山河在望企余之歎良用興懐鄭息有違齊¶
楚交絶自逺勞師旅當甚疲敝國家與彼本與仇隙彼¶
<pb:KR4h0022_WYG_683-4a>¶
之於我未始猜嫌徃者趙魏諸藩皇風乆扇恒衛之地¶
素為我有足下首為冦亂屢來侵奪但以淮安䘮師責¶
躬由巳公主飄寓歸寧本朝並得保宥危亡負荷大惠¶
親隣之好昭然著眀雖則俘若王官前(欵作翦左傳/翦我覊馬)同¶
覊馬既懐坦蕩曾無蔕芥庻此冠盖相望輶軒繼軌引¶
弭兵之義敦方穆之期如何言不由𠂻翻懐慝怨無名¶
之舉遽發危機背徳之蹤遂為戎首吁可恠也良深歎¶
息王世充滔天猾夏自貽伊戚舋毒三川(一作自貽伊/舋毒被三川)¶
<pb:KR4h0022_WYG_683-4b>¶
腥聞四國皇情軫慮哀彼黎元推轂投柯申兹弔伐走¶
以不武奉遵朝寄自揚旌河洛結壘伊瀍拯弊除凶屢¶
摧羣醜其餘渠魁危䠞獨保孤城重圍巳合自知淪敗¶
茍延朝夕之命空為衒誘之言其濟惡反善雷同冦逆¶
適所以心同覇楚若非國家膺圖受籙剪暴除凶亦當¶
并吞東夏自稱西伯足下豈不屈膝稽首著在前聞飾¶
智詭詞以分謗亂渝盟背惠職此之由又世充與足下¶
舊稱和好中塗翻覆罕能結誠遣使頻說匈奴(一作/結好)欲¶
<pb:KR4h0022_WYG_683-5a>¶
令侵伐冀土外欺内忌唯利是圖居安尚不自存處危¶
何力之有决(疑/)今糧儲整竭帑藏空虚折骸莫弩命懸¶
晷刻足下欲以三軍之衆仰哺他人千金之資坐求外¶
費理殊畫餅未見其宜足下前者殉地屠城親至東境¶
孟海公歴時抗禦未即從順頻令告急請我師救見逼¶
求和(一作/知)義所不取是以案兵辭使恩全世充又我國¶
家不遑及逺海公援絶方歸執事假我風雲差無負徳¶
縈(一作/縈下)諸州隣近東鄙以足下風牛罕及停戍靡戒農¶
<pb:KR4h0022_WYG_683-5b>¶
居安堵未相猜貳所以曹公兵前並追足下乗我無虞¶
之城貪冐尋常之地進無投迹之所退有迷據之色誰¶
為計者良非上筭比者漳滏䘮沒既徃不追河濟傾淪¶
成事誰咎今乃過相陵侮方深起難所以故到成臯佇¶
承來㫖昨者前茅警路候騎啓行乃與足下中途相遇¶
旌麾未列鋒鏑暫交彼之士馬自相騰踐郊勞之儀遂¶
爽犒師之禮未通雖則為彼禍先能無懐愧國家夷兇¶
撥亂唯以匡時濟俗不欲窮民極武專任甲兵故蓄銳¶
<pb:KR4h0022_WYG_683-6a>¶
停師冀聞擇善可否之事幸速圗之若不獲命終為怨¶
府雄夫奮其智勇猛士發其餘怒諸軍霧合指日風驅¶
屬&KR1060;鞬於中野縱矢鏑之餘費燎原覆醢雖悔難追必¶
然(一作/欲)繼好息民更敦前好况兵交使徃遲覧還音¶
　　　諫曹仁師出軍書　　　　　陳子昂¶
臣伏見詔書發懐逺軍令郎將曹仁師部(集作/訊)勒以征¶
匈醜臣聞古之天子方建大禮必先振兵釋旅以告成¶
功故漢孝武皇帝將封禪乃徵精卒十萬北廵朔方畧¶
<pb:KR4h0022_WYG_683-6b>¶
地而還此盖遵古先哲王之禮也今神皇陛下應天受¶
籙將欲郊祭天地廵拜河洛建眀堂朝萬國斯邁古之¶
盛禮也誠合式遵舊典耀武塞上畢境而還恐(恐集作/臣猶慮)¶
曹仁師未識典禮肆兵長驅窮極砂磧不恤士馬專以¶
務得為利不以全兵為上今朝廷百僚雖有疑者無敢¶
言之臣誠愚昧不識忌諱曾聞亊君之道所貴盡心心¶
以為非安可不言臣料仁師到雲内城發兵之日合至¶
九月初到突利城廻兵之日合至十月初胡地隆冬草¶
<pb:KR4h0022_WYG_683-7a>¶
枯泉涸南中士馬不耐郊寒計仁師所將之馬從靈州¶
常所發之處却廽到雲内城巳行四千餘里雲内城中¶
又先未支度馬既疲瘦經冬無粟以臣愚筭十不存五¶
紫䝉之軍類例相似且仁師此行計遲發速至於應㑹¶
不甚精備以臣計料恐未成功脫若功未克成士馬先¶
䘮盡中土求市卒又難得且自古與匈奴戰非士馬相¶
資不可臣恐馬既虚用致盡賊又竄逺未平但慮後之¶
謀臣悔於今亊且古來絶漠多䘮士馬非臣抑(疑/)度輙¶
<pb:KR4h0022_WYG_683-7b>¶
陳聞昔漢室以衞青出塞是時漢馬三十萬疋旋師之¶
日馬唯餘四萬十四年不得事匈奴盖由此也臣願陛¶
下考驗前古收臣愚誠望與三公大臣審更詳議¶
　¶
　¶
　¶
　¶
　文苑英華巻六百八十三¶
