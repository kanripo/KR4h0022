# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:59.557095
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷六百八十四
<pb:KR4h0022_WYG_683-1a>¶
欽定四庫全書¶
　文苑英華巻六百八十四　宋　李昉等　編¶
　邊防下¶
　　與契苾將軍書一首¶
　　與程將軍書一首¶
　　諫雅州討先羌書一首¶
　　為建安王與安東諸州軍事書一首¶
　　為江東節度使破餘姚草賊龔厲捷書一首¶
<pb:KR4h0022_WYG_683-1b>¶
　　代李侍郎與宣武韓司空書一首¶
　　上周相公書一首¶
　祥瑞¶
　　為建安王答王尚書一首¶
　　賀張徐州得白兔書一首¶
　醫藥¶
　　與洛陽名流朝士乞藥直書一首¶
　　寄裴舍人遺衣藥直書一首¶
<pb:KR4h0022_WYG_683-2a>¶
　　與寜王憲等書一首¶
　　邉防下¶
　　　與契苾將軍書　　　　　　王　勃¶
昊天不忱哲人終否畢公逝矣傷如之何敬想情則懿¶
親義惟良執非夫人之為慟其誰為慟乎僕與此公早¶
投交公夷險之際終始如一常思並建忠孝之迹共申¶
家國之讐而負(一作/有)壯志不就古人所悲何圖一旦長¶
訣嗚呼哀哉管仲不存叔牙空在子皮巳䘮子産何依¶
<pb:KR4h0022_WYG_683-2b>¶
興言追昔良增痛悼適得韋四郎書其承大郎雅意知¶
欲以此公碑誌託夫(一作/之)下走夫撫今懐昔理寄斯文¶
旌徳叙功事屬知已是以子期幽思感叔夜之形言伯¶
喈雄藻(一本作伯/雄藻才非)待林宗而無愧下走雖不敏幸託深¶
期此而不為誰當為者但恐位卑先達才非㧞萃虚承¶
厚睠不副髙聞(聞一作/意耳)謹遣舍弟勛徃靣取進止臨書¶
啜泣惨惶不次¶
　　　與程將軍書　　　　　　　駱賔王¶
<pb:KR4h0022_WYG_683-3a>¶
昨見武郎將備陳將軍之言㤙出非常談過其實恭承¶
(集作/問)嘉㑹深用慙惶君侯懐管樂之才當衛霍之任豐¶
功厚利盛徳在人送徃事居元勲盖俗智足以崇(集作/興)¶
王業道足以濟蒼生尚且屈公侯之尊毎(集無/毎字)申(一作/伸)¶
管庫之士若僕者天地中一無用芻狗耳粤自旌賁之¶
辰即逢聖眀之歷材不應務不能成佐命之功智不適¶
(集作/通)時不能包周身之防加以天資木強不能屈節權¶
門道(集作/地)隔蓬心不能賈名時議常願為仁由巳䘮我¶
<pb:KR4h0022_WYG_683-3b>¶
於吾見機可以絶機無用之為有用随時任其舒巻與¶
物同其波流者矣其於木也班垂無所錯(集作/措)其鈎䋲¶
其於駕也良樂無所施其銜䇿不悟聖朝發眀&KR0402;之詔¶
(集作/制)君侯緝雍熈之道曲垂提奬廣賜(亦作/措)游談謬(集/作)¶
(猥/)以樗櫟之姿沗預賢良之薦當今鴻都富學麟閣多¶
英非游夏不可以升堂非䕫牙不可以擊節儻使片言¶
失徳事暴區中匹夫竊議語流天下進乖得賢之舉退¶
貽薄徳之譏恐不肖之軀為高眀之累耳必能一眄增¶
<pb:KR4h0022_WYG_683-4a>¶
價九術先登燕昭為市駿之資郭隗居禮賢之始則當¶
効駑駘之用飾固陋之心陶鑄堯舜之典謨憲章文武¶
之要道(集作/道徳)上以究三才之能事下以通萬物之幽情¶
將使詞翰為行已外篇文章是立身正(集作/政)路耳又何¶
足道哉言而不慙者恃惠子之知我也所恨禁門清切¶
造就無緣官事(集作/守)牽纒程(集作/風)期有限某尚期辭滿¶
儻汎孤舟萬里湮波舉目有江山之恨(一作/限)百齡心事¶
勞生無晷漏(集作/刻)之歡嗟乎流水不窮浮雲自逺霑襟¶
<pb:KR4h0022_WYG_683-4b>¶
此别把&KR0209;何時特以平生之私㤀其貴賤之禮幸勿為¶
過謹不多談¶
　　右二篇與將軍書非論邊事也¶
　　　諫雅州討生羌書　　　　　陳子昻¶
將仕郎守麟臺正字臣陳子昻昧死上言竊(舊唐書/作臣)聞¶
道路云云國家欲開蜀山自雅州道入討生羗因以襲¶
擊吐蕃執事者不審圖其利害遂廢梁鳳巴蜒兵以狥¶
之臣愚以為西蜀之禍自此結矣臣聞亂生必由怨起¶
<pb:KR4h0022_WYG_683-5a>¶
(唐書作/於怨)雅州邉羗自有國(唐書集本/並作國初)巳來未嘗一日為¶
盗今且(且唐書集本/並作一旦)無罪受戮其怨必甚怨甚懼誅必¶
蜂駭西山西山盗起則蜀之邉邑不得不連兵備守兵¶
乆不觧則蜀之禍構矣昔後漢末西京䘮敗盖由此諸¶
羗此一事也且臣聞吐蕃桀黠之虜君長相信而多奸¶
謀自敢抗天誅爾來向二十餘載大戰則大勝小戰則¶
小勝未嘗敗一隊亡一矢(唐書作夫/一本作卒)國家徃以薛仁貴¶
郭待封為虣虎之將屠十萬衆於大非之川一甲不歸¶
<pb:KR4h0022_WYG_683-5b>¶
(唐本/作返)又以李敬𤣥劉審禮為廊廟之宰(唐書/作噐)辱十八萬¶
衆於青海之澤身為囚虜(唐書作身/囚虜庭)是時精甲勇士勢¶
如雷雲然竟不能擒一戎馘一醜至今而關隴為空今¶
乃欲以李處一為將驅顦顇之兵將襲吐蕃臣竊憂之¶
而為此虜所笑此二事也且夫事有求利而得害者則¶
蜀昔時不通中國秦惠王欲帝天下而并諸侯以為不¶
兼賨不取蜀勢未可舉乃用張儀計飾羙女譎金牛因¶
間以啖蜀侯蜀侯果貪其利使五丁力士鑿山通谷棧¶
<pb:KR4h0022_WYG_683-6a>¶
褒斜置道於秦自是險阻不關山谷不閉張儀躡踵乗¶
便縱兵大破之蜀侯誅賨邑㓕至今蜀為中州是貪利¶
而亡此三事也臣聞吐蕃羯虜愛蜀之珍富欲盗之乆¶
有日矣然其勢不能舉者徒以山川阻絶障隘不通此¶
其所以頓餓狼之啄而不竊食也今國家乃亂邉羗開¶
隘道使其收奔亡之種為嚮導以攻邉是以借冦兵而¶
為賊除道舉全蜀以遺之此四事也臣竊覩(唐書集本/並作觀)¶
蜀之西南一都㑹國家之寳庫天下珍貨聚出其中又¶
<pb:KR4h0022_WYG_683-6b>¶
人富粟多順江而下可以兼濟中國今執事者乃圖僥¶
倖之利悉以委身西羗得西羗地不足以稼穡財不足¶
以富國徒殺無辜之衆以傷陛下之仁糜費隨之無益¶
聖徳又恐僥倖之利未可圖哉此五事也夫蜀之所寳¶
恃險者也人之所安無役者也今國家乃開其險役其¶
人險開則便冦人役則傷財臣恐未見羗戎巳有奸盗¶
在其中矣徃來益州長史李崇真將圖此奸利傳檄稱¶
吐蕃欲冦松州遂使國家盛軍以待之轉餉以備之未¶
<pb:KR4h0022_WYG_683-7a>¶
二三年巴蜀二十餘州搔(唐書/作騷)然大弊竟不見吐蕃之¶
靣而崇真贓錢巳計巨萬矣蜀人殘破幾不堪命此之¶
近事猶在人口陛下所親知愚臣(唐書作/臣愚)意者不有奸¶
臣欲圖此利復以生羗為計者哉此六事也且蜀人尫¶
劣不習兵戰一虜持矛百人不敢當又山川阻曠去中¶
夏精兵處逺今國家若擊西羗掩吐蕃遂能破㓕其國¶
奴虜其人使其君長係首北闕計亦可矣若不到如此¶
臣方見蜀之邉陲不守而為羗夷所横暴昔辛有見被¶
<pb:KR4h0022_WYG_683-7b>¶
髪而祭伊川者以為不出百年此其為戎乎臣恐不及¶
百年而蜀為戎此七事也且國家近者廢安北㧞單于¶
棄龜兹放踈勒天下翕然謂之盛徳所以者何盖以陛¶
下務在仁不在廣務在養不在殺將以此息邉鄙休甲¶
兵行乎三皇五帝之事者也今乃狥貪夫之議謀動兵¶
戈將誅無罪之戎而遺全蜀之患將何以令天下乎此¶
愚臣所不甚悟者也况當今山東饑關隴弊歷嵗枯旱¶
人有流亡誠是聖人寧静思和天人之時不可動甲兵¶
<pb:KR4h0022_WYG_683-8a>¶
興大役以自生亂臣又流聞西軍失守北軍不利邉人¶
忙(集作/惟非)動情有不安今(唐書有/又字)復驅此兵投之不測臣¶
聞自古國亡家敗(唐書作亡/國破家)未有(集作/嘗)不由黷兵今小¶
人議夷狄之利非帝王之至徳也(唐書有/又字)况弊中夏哉¶
臣聞古之善為天下者計大而不計小務徳而不務刑¶
圖其安則思其危謀其利則慮其害然後長享福禄伏¶
願陛下熟計之¶
　　　為建安王與安東諸州軍事書¶
<pb:KR4h0022_WYG_683-8b>¶
　　　　　　　　　　　　　　　前　人¶
月日清邉道行軍大緫管建安郡王攸宜致書安東諸¶
州刺史并諸將部校官屬等初春猶寒公等乆統兵馬¶
勤國捍邉不至勞弊也其如常以此賊中頻有人出來¶
異口同辭皆云逆賊李盡㓕巳死營州饑餓人不聊生¶
諸蕃首領百姓等唯望官軍即擬歸順前後繼至非止¶
一人某先使人向營州昨廻具得父老密狀云賊勢窮¶
蹙去正月上旬有妖星落孫萬斬營中其聲如雷賊黨¶
<pb:KR4h0022_WYG_683-9a>¶
離心各巳猜貳夭殃如此人事又然平殄&KR0495;渠正在今¶
日大軍即巳二月上旬六道並入指期尅剪同立大勲¶
請公等訓勵兵馬共為掎角開國封侯其機在此幸各¶
勉力以圗厥功尋當更使人續徃先此不具¶
　　　為江東節度使破餘姚草賊龔勵㨗書(巳見五/百六十)¶
　　　(七/巻)¶
　　　代李侍郎與宣武韓司空書¶
　　　　　　　　　　　　　　　吕　温¶
<pb:KR4h0022_WYG_683-9b>¶
某以菲才謬當重任事闗國計動限軍期撫事知難夙¶
夜憂積盖以運路擁滯私鹽撓法力非有司所及唯託¶
方鎮至公伏惟司空文武全才勲徳茂著朝廷毗倚中¶
外具瞻勤王則知無不為憂國則言皆可復今春過日¶
獲拜旄(集作/旌)麾眷私之餘巳列(集作/及)此事䝉許同志立¶
法叶力狥公對&KR0402;之初便具聞奏所以遣裴郎中徃申¶
朝㫖議立規矩悉令諮託大賢非敢專行鄙見昨得廵¶
按狀報伏承司空徳量旁通忠誠感發急公家之病同¶
<pb:KR4h0022_WYG_683-10a>¶
職司之憂塩法隄防巳行文牒斗門同塞許有商量率¶
先諸侯首賛王度義形九牧忠動三軍意開而逺近承¶
風言發而神眀知感况某奉職之分承眷之深受賜懐¶
仁豈同常等銘戴所至無喻下情¶
　　　上周相公墀書　　　　　　杜　牧¶
某冄拜伏以大儒在位而未有不知兵者未有不能制¶
兵而能止暴亂者未有暴亂不止而能活生人定國家¶
者自生人以來可以屈指而數也今兵之下者莫若刺¶
<pb:KR4h0022_WYG_683-10b>¶
伐之法詩大雅維清(維清是/頌非雅)奏象舞之篇曰維清緝熈¶
文王之典迄用有成維周之禎象者象武王伐紂刺伐¶
之法此乃文王受命(受殷王専/征之命也)七年五伐&KR0468;戰陣刺伐¶
之法遺之武王武王用以伐紂而有天下致之清平為¶
周家之禎祥周公居攝祀文武於清廟作此詩以歌舞¶
文武之徳其次兵之尤者莫若鈎援衝壁今之一卒之¶
長不肯親自為之詩大雅周公皇矣羙周公之詩曰以¶
爾鈎援與爾臨衝以伐崇墉臨衝閑閑崇墉言言此實¶
<pb:KR4h0022_WYG_683-11a>¶
文王伐崇墉傳于其城以臨車衝鈎援其城文王親自¶
為之夫文王何人也周公詩之夫子刪而取之列於大¶
雅以羙文王之功徳手弦而口歌之不知後代之人何¶
如此三聖人安有謀人之國有暴亂横起戎狄乗其邉¶
坐於廟堂之上曰我儒者也不能知兵不知儒者竟可¶
知兵也竟不可知兵乎長慶兵起自始至終廟堂之上¶
指蹤非其人不可一二悉數高宗朝薛仁貴攻吐蕃大¶
敗於大非川仁貴曰今年嵗在庚午不當有事(集作/于)西¶
<pb:KR4h0022_WYG_683-11b>¶
方此乃鍾鄧伐蜀身誅不返昨者誅討党羗徴闗東兵¶
用於西方是不知天道也邉地無積粟師無見糧不先¶
屯田隨日隨餉是不知地利也兩漢伐虜騎兵取於山¶
東乃(集作/所)謂冀之北土馬之所生馬良而多人習騎戰¶
非山東兵不能伐虜昨者以歩戰騎百不當一是謂不¶
知人事也天時地利人事此三者皆不先計量短長得¶
失故困竭天下不能㓕樸&KR0554;之虜此乃不學之過也不¶
教人戰是謂棄之則謀人之國不能料敵不曰棄國可¶
<pb:KR4h0022_WYG_683-12a>¶
乎牧所注孫武十三篇雖不能上窮天時下極人事然¶
上至周秦下至長慶寳歷之兵形勢虚實隨句解折離¶
為三編輙敢獻上以備閲覧少希鍳悉苦心即為至幸¶
伏增惶惕之至某頓首冄拜¶
　　祥瑞¶
　　　為建安王答王尚書書　　　陳子昻¶
使至辱書知初出黃龍即擒白䑕㐫賊㓕兆事乃先知¶
(集作/徴)凢百士衆莫不喜躍䑕者坎精穿竊為盗夜逰晝¶
<pb:KR4h0022_WYG_683-12b>¶
伏乃是其常今白日投營(集作/軀)素質委命賊降之象理¶
必無疑近冄有賊中信來親離衆潰期在旦夕尚書宜¶
訓勵士卒秣馬嚴威因此凶亂之機乗其敗亡之勢事¶
同破竹無待前茅坐聽凱歌預用欣慰¶
　　　賀張徐州得白兔書　　　　韓　愈¶
伏聞今月五日營田廵官陳從政獻瑞兎毛質皎(集作/全又)¶
(作/皦)白天馴其心其始實得之符離安阜屯田(蜀本作/屯屯)之¶
役夫朝行遇之廹之弗逸人立而拱竊惟休咎之兆天¶
<pb:KR4h0022_WYG_683-13a>¶
所以啓覺于下依類託喻事之纎悉不可圖驗非睿智¶
慱通孰克究眀愈雖不敏請試辨之兎隂類也又窟居¶
狡而伏逆象也今白其色絶其羣也馴其心化我徳也¶
人立而拱非禽獸之事革而從人且服罪也得之符離¶
實戎(蜀本/作我)國名又附麗(音/離)也不在農夫之家田而在軍¶
田武徳行也不戰而來之之道也有安阜(集作/附)之喜(喜/集)¶
(作嘉/名)焉伏聞閣下股肱帝室藩垣天下四方其有逆亂¶
之臣未血斧鑕之屬畏威崩析(蜀本/作折)歸我乎哉其事兆¶
<pb:KR4h0022_WYG_683-13b>¶
矣是宜具跡表文以承答天意小子不惠猥以文句微¶
識䝉合(集作/念)睹兹盛羙焉敢避不譲之責而黙黙耶(一/作)¶
(賀/也)愈冄拜¶
　　醫藥¶
　　　與洛陽名流朝士乞藥直書¶
　　　　　　　　　　　　　　　盧照隣¶
幽憂子學道于東龍門山精舍布衣藜羮堅卧於一巖¶
之曲客有過而哀之者青囊中出金花子丹方相遺之¶
<pb:KR4h0022_WYG_683-14a>¶
服之病愈視其方丹沙二斤穀楮子則山中可有丹沙¶
則渺然難致昔在關西太白山下一隱士多𤣥眀膏中¶
有丹沙八兩予時居貧不得好上沙但取馬牙顔色微¶
光净者充用自爾丁府君憂每一號哭涕泗中皆藥氣¶
流出三四年羸卧苦𠻳㡬至於不免復偶於他方中見¶
一說云丹砂之不精者服之令人多𠻳訪知一處有此¶
物甚佳兩必(一作/别)須錢二千文則三十二兩當取六十¶
四千也空山卧疾家業先貧老母年尊兄弟禄薄若待¶
<pb:KR4h0022_WYG_683-14b>¶
家辦則委骨於巉嵒之峯矣意者欲以開嵗五月穀子¶
熟時試合此藥非天下名流貴族王公卿士於仁惻之¶
心達枯骨朽株者孰能濟之哉今力疾賦詩一篇遍呈¶
當代博雅君子雖文不動俗事或傷心儻遇晏嬰脫左¶
驂而見贖如逢孔子分秉粟以相憂則越石原憲不辛¶
苦於當年矣唯當坐禪念室以答深仁若諸君子家有¶
好妙沙能以見及最為第一無者各乞一二兩藥直是¶
庻幾也仲尼曰有能一日用其力於仁者乎未有力不¶
<pb:KR4h0022_WYG_683-15a>¶
足者又曰君子無終食之間違仁在坐則參於前在輿¶
則倚於衡古人心可見矣又曰仁逺乎哉我欲仁斯仁¶
至矣言能茍行之仁道不逺也朝英貴士博濟而好仁¶
者何必相識故知與不知咸送詩告請無案劒同掩體¶
骸云爾¶
　　　寄裴舎人遺衣藥直書¶
山信(一作/僕)至自都太子舍人裴瑾之太子舍人韋方賢¶
左史范履冰水部員外郎獨孤思莊少府丞舍人内供¶
<pb:KR4h0022_WYG_683-15b>¶
奉閻知微符璽郎喬偘並有書問余疾兼致束帛之禮¶
以供東山衣藥之費嗟乎代與道交䘮其來尚矣殷揚¶
州與外甥韓康伯别慨然而詠富貴他人合貧賤親戚¶
離因泣下交頥不能自巳余以其為人也名過真(一作/其)¶
實然窮達之際則西狩獲麟所不能逸(欵作/免)斯亦古君¶
子之大悲也自鄶而下曷足譏焉余家咸亨中良賤百¶
口自丁家難私門弟妹凋䘮七八年間貨用都盡余不¶
幸遇斯疾母兄哀憐破産以供醫藥屬多穀不登家道¶
<pb:KR4h0022_WYG_683-16a>¶
屢困兄弟薄逰近縣創巨未平雖毎分多見憂然亦莫¶
能取給海内相識亦時致湯藥恩亦多矣晩更驚信佛¶
法於山下間營建所費尤廣本欲息貪寡欲縁此更使¶
貪心萌生毎得一物輙歡喜更恨不足嗚呼道惡在而¶
奔競之若兹雖觀苦空無常而此業巳就不可中廢祈¶
(一作/所)獲福慶思與士君子共之¶
　　　與寜王憲等書　　　　　　𤣥宗皇帝(開元/中)¶
昔魏文帝詩云西山一何峻(舊唐書/作髙)高高(舊書作/高處)殊無¶
<pb:KR4h0022_WYG_683-16b>¶
極上有兩仙童不飲亦不食賜我一丸藥光耀有五色¶
服藥四五日身體(舊唐書/作輕)生羽翼朕毎思(新唐書/作言)服藥¶
而求羽翼何如骨肉兄弟天性之羽翼乎陳思有超代¶
之才堪佐經國(舊唐書/作綸)之務絶其朝謁卒令憂死魏祚¶
未終遭司馬宣王之奪豈神丸之効也虞舜之聖捨象¶
傲之愆以親九族九族既睦平章百姓此為帝王之軌¶
則于今數千載天下歸善焉朕未嘗不廢&KR0230;忘食興(舊/唐)¶
(書作欽新/唐書作慕)歎者也頃因餘暇妙選僊經得此神方古老¶
<pb:KR4h0022_WYG_683-17a>¶
云服之必驗(新唐書作/餌之必夀)今分此藥願與兄弟等(新唐書/作共之)¶
同享(舊唐書/作保)長齡永無限極(新唐書作偕至長/齡永永無限)¶
　¶
　¶
　¶
　¶
　¶
　¶
<pb:KR4h0022_WYG_683-17b>¶
　¶
　¶
　¶
　¶
　¶
　¶
　¶
　文苑英華巻六百八十四¶
