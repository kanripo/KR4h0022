# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:04.579641
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷七百九十三
<pb:KR4h0022_WYG_793-1a>¶
欽定四庫全書¶
　文苑英華巻七百九十三　宋　李昉等　編¶
　傳¶
　　陳子昻别傳一首　　　田司馬傳一首¶
　　陸文學自傳一首　　　圬者王承福傳一首¶
　　毛頴傳一首　　　　　革華傳一首¶
　　　陳子昻别傳　　　　　　　盧藏用¶
陳子昻字伯玉梓州射洪縣人也本居頴州四世祖方¶
<pb:KR4h0022_WYG_793-1b>¶
慶得墨翟祕書隱於武東山子孫因家焉世為豪族父¶
元敬瑰偉倜儻年二(陳子昻/集作三)十以豪俠聞屬鄉人阻饑¶
一朝散萬鍾之粟而不求報於是逺近歸之若龜魚之¶
赴淵也以明經擢第授文林郎因䆒覽墳籍居家園以¶
求其志餌地骨錬雲膏四十餘年嗣子子昻奇傑過人¶
姿狀嶽立始以豪家子馳俠使氣至年十七八未知書嘗¶
從博徒入卿學慨然立志因謝絶門客專精墳典數年¶
之間經史百家罔不該覽尤善屬文雅有相如子雲之¶
<pb:KR4h0022_WYG_793-2a>¶
風骨初為詩幽人王適見而驚曰此子必為文宗矣年¶
二十一始東入咸京遊太學歴抵郡公都邑靡然屬目¶
矣由是為逺近所籍甚以進士對䇿髙第屬唐髙宗大¶
帝崩于洛陽宫靈駕將西歸子昻乃獻書閣下時皇上¶
以太后居攝覽其書而壯之召見問狀子昻貎寢寡援¶
然言王覇大畧君臣之際甚慷慨焉上壯其言而未深¶
知也乃勑曰梓州人陳子昻地籍英靈文稱偉曄拜麟¶
臺正字時洛中傳冩鬻其書市肆閭巷吟諷相屬乃至¶
<pb:KR4h0022_WYG_793-2b>¶
轉相貿鬻飛馳逺邇秩滿隨常牒補右衞胄曹上數召¶
見問政事言多切直書奏輙罷之以繼母憂解官服闋¶
拜右拾遺子昻(闕/)晩愛黃老之言尤躭味易象往往精¶
詣在職黙然不樂私有掛冠之意屬契丹以營州叛建¶
安郡王攸冝親㧾戎律臺閣英妙皆署軍麾特勑子昻¶
參謀帷幕軍次漁陽前軍王孝傑等相次䧟沒三軍震¶
慴子昻進諌曰主上應天順人百蠻向化契丹小醜敢¶
謀亂常天意將空東北之隅以資中國也大王以元老¶
<pb:KR4h0022_WYG_793-3a>¶
懿親威畧邁世受律廟堂弔人問罪精甲百萬以臨薊¶
門運海陵之倉馳隴山之馬積南方之甲發西山之雄¶
傾天下以事一隅此猶舉太山而壓卵建瓴破竹之勢¶
也然而張𤣥遇王孝傑等不謹師律授首虜庭由此長¶
冦威而殆戰士夫冦威長則難以爭鋒戰士殆則無以¶
制變今敗軍之後天下側耳草野傾聽國政今大王冲¶
謙退讓法度不申每事同前何以統衆前如兒戱豈徒¶
為賊所輕亦生天下奸雄之心聖人威制六合故用聲¶
<pb:KR4h0022_WYG_793-3b>¶
爾非能家至户到然後可服况兵貴先聲今發半天下¶
之兵以屬王安危成敗在百日之内何可輕以為尋常¶
大王若聽愚計即可行若不聽必無功矣須共成功報¶
國可欲送身誤國耶伏乞審聽請盡至忠之言凡軍須¶
先比量智愚衆寡勇怯强弱部校將率士卒之勢然後¶
可合戰求利以長攻短今皆同前不量力又不簡練暗¶
驅烏合敗後怯兵欲討賊何由取勝僕一愚夫猶言不¶
可况奸賊勝氣十倍未可當也且統衆禦奸須有法制¶
<pb:KR4h0022_WYG_793-4a>¶
親信若單獨一身則朱亥金鎚有竊發之勢不可不畏¶
人有負琬琰之寳行於途必被刼賊何者為寳重人愛¶
之今大王位重又㧾半天下兵豈直琬琰而已天下利¶
器不可一失一失即後有聖智之力難為功也故願大¶
王於此决䇿非小讓兒戱可了若此不用忠言則至時¶
機已失機與時一失不可冄得願大王熟察大王誠能¶
聽愚計乞分麾下萬人以為前驅則王之功可立也建¶
安方求鬬士以子昂素是書生謝而不納子昻體弱多¶
<pb:KR4h0022_WYG_793-4b>¶
疾感激忠義嘗欲奮身以答國士自以官在近侍又叅¶
預軍謀不可見危而惜身茍容他日又進諌言甚切至¶
建安謝絶之乃署以軍曹子昻知不合因箝黙下列(一/作)¶
(吏/)但兼掌書記而已因登薊北樓感昔樂生燕昭之亊¶
賦詩數首乃泫然流涕而歌曰前不見古人後不見來¶
者念天地之悠悠獨愴然而涕下時人莫知之也及軍¶
罷以父老表乞罷職歸侍天子優之聽帶官取給而歸¶
遂於射洪西山構茅宇數十間種樹採藥以為飬嘗恨¶
<pb:KR4h0022_WYG_793-5a>¶
國史蕪雜乃自漢孝武之後以迄于唐為後史記綱紀¶
粗立筆削未終鍾文林府君憂其事廢子昻性至孝哀¶
號柴毁氣息不逮屬本縣令叚簡貪暴殘忍聞其家有¶
財乃附㑹文法將欲害之子昻荒懼使家人納錢二十¶
萬而簡意未塞(陳集/作已)數輿曵就吏子昻素羸疾又哀毁¶
杖不能起外廹苛政自度力氣恐不能全因命蓍自筮¶
卦成仰而號曰天命不佑吾其死矣於是遂絶年四十¶
二子昻有天下大名而不以矜人剛斷强毅而未嘗忤¶
<pb:KR4h0022_WYG_793-5b>¶
物好施輕財而不求報性不飲酒至於契情㑹理兀然¶
而醉工為文而不好作其立言措意在王覇大畧而已¶
時人不之知也尤重交友之分意氣一合雖曰白刄不¶
可奪也友人趙真固鳯閣舍人陸餘慶殿中侍御史畢¶
構監察御史王無競亳州長史房融右史崔泰之處士¶
太原郭襲徵道人史懐一皆篤嵗寒之交與藏用遊㝡¶
乆飽於其論故其事可得而述也其文章散落多得之¶
於人口今所存者十巻嘗著江上丈人論將磅礴機化¶
<pb:KR4h0022_WYG_793-6a>¶
而與造物者遊遭家難亡之荆州倉曹槐里馬擇曰擇¶
昔從父友王適獲陳君忻然忘我㓜齡矣榆闗之役君¶
籌其謀戎安累年不接晤語聖歴初君歸寧舊山有挂¶
冠之志予懐役南遊遘茲歡甚幽林清泉醉歌絃詠用¶
覽所記倐徧岷峨予旋未㡬陳君將化悲夫言絶道冥¶
杳然若䘮之幾延陵心許而彼已亡天䘮斯文我恨何及¶
君故人范陽盧藏用集其遺文為序傳識者稱其實録¶
嗚呼陳君為不亡矣遂為賛曰岷山導江回薄萬里浩¶
<pb:KR4h0022_WYG_793-6b>¶
瀚鴻溶東注滄海靈光氛氲上薄紫雲其瑰寳所育則¶
生異人於戯才可兼濟屈而不伸行通神明困於庸竪¶
子曰道之將䘮也命矣夫¶
　　　田司馬傳　　　　　　　　于　卲¶
司馬姓田氏名某字某其先盖自齊諸田之裔逺代仕¶
漢徙家於秦世(一作/今)為京兆茂陵人也生而岐嶷七嵗¶
能誦詩遂通諸經齒太學數嵗不上第因左常侍王倕¶
授職西河之地乃喟然而嘆謂同舍生曰大丈夫立身¶
<pb:KR4h0022_WYG_793-7a>¶
致位不在於此徒索長安米耳遂投刺王公見而奇之¶
數日酬對以為必可用也遂表隨軍要籍從事耳目甚¶
有禆補居無何公罷將軍下勢禄乃不及亦無愠色御¶
史大夫哥舒翰兼統五原雅知其人得之甚喜表清勝¶
府别將非其好也人皆嘆屈獨不以介意驟改永平府¶
左果毅長松府折衝雖從列叙亦不出牙幢之内矣天¶
寳中士馬殷富國用仰給哥舒公得黷武於河隴之間¶
横行青海河收九曲西拓蕃境數千里置亭候郡邑創¶
<pb:KR4h0022_WYG_793-7b>¶
鄯城郡於河源軍又𨽻臨蕃縣由是選舉能吏以充員¶
位者見善如不及臨蕃介在大(一作/天)府尤難其人所被斟¶
酌者蓋百餘軰人人自以為得令而哥舒公决䇿取之¶
招輯新附承上接下罔有不悦其聲洋洋播於逺近㑹¶
安禄山以范陽叛潼闗失守有詔御史中丞郭英乂專¶
制隴右未及下車表渭州隴西縣令實資舊跡撫我凋¶
甿曽未浹年風俗大變郭公嘗按部至邑見其治理褒¶
歎乆之不以禮物為隔時(一作/特)為公道見合下榻宴慰¶
<pb:KR4h0022_WYG_793-8a>¶
累日方還今閬州刺史馬雄參謀軍事亦幕之良也時¶
有序述滿嵗鳯翔尹李鼎復兼隴右以秦渭臨洮餉饋¶
不繼發漢陽之賦以資之遂舉知長道縣事仍表請起¶
拜清要固辭不獲隨牒員來在公之勤嵗寒不易嘉聲¶
美政益震於曩時自是日慎一日謙而致讓者至於數¶
四時特進鴻臚卿兼刺史太原王公勞於取人逸於用¶
人前後褒貶無有不當田公雖讓徳有餘而王公渴日¶
不足遂舉攝司馬仍知縣事聊以為喻且俟後命書曰¶
<pb:KR4h0022_WYG_793-8b>¶
靡不有初鮮克有終田公有焉詩曰惟其有之是以似¶
之王公有焉故人歌之曰二公更事闔境之庇二公其¶
休誰其為嗣君子聞之曰漢陽之郊政有經矣昔有巫¶
宓卓魯亦由今之視昔雲霄之望豈徒然哉邵忝春秋¶
之徒實採輿人之誦執簡以徃為之傳云¶
　　　陸文學自傳¶
陸子名羽字鴻漸不知何許人也或云字羽名鴻漸未¶
知孰是有仲宣孟陽之貎陋而有相如子雲之口吃而¶
<pb:KR4h0022_WYG_793-9a>¶
為人才辯為性𥚹躁多自用意朋友規諌豁然不惑凡¶
與人宴處意有所適(一作/擇)不言而去人或疑之謂生多¶
瞋又與人為信縱氷雪千里虎狼當道而不諐也上元¶
初結廬於茗溪之湄閉闗讀書不雜非類名僧高士談¶
讌永日常扁舟往來山寺隨身唯紗巾藤鞵短褐犢鼻¶
往往獨行野中誦佛經吟古詩杖擊林木手㺯流水夷¶
猶徘徊自曙逹暮至日黒興盡號泣而歸故楚人相謂¶
陸子蓋今之接輿也始三嵗(一作/載)惸露育於竟陵太師¶
<pb:KR4h0022_WYG_793-9b>¶
積公之禪自九嵗學屬文積公示以佛書出世之業子¶
答曰終鮮兄弟無復後嗣染衣削髮號為釋氏使儒者¶
聞之得稱為孝乎羽將授孔聖之文公曰善哉子為孝¶
殊不知西方染削之道其名大矣公執釋典不屈子執¶
儒典不屈公因矯憐撫愛歴試賤務掃寺地㓗僧厠踐¶
泥汚牆負瓦施屋牧牛一百二十蹄竟陵西湖無紙學¶
書以竹畫牛背為字他日於學者得張衡南都賦不識¶
其字但於牧所倣青衿小兒危坐展巻口動而已公知¶
<pb:KR4h0022_WYG_793-10a>¶
之恐漸漬外典去道日曠又束於寺中令芟剪卉莽以¶
門人之伯主焉或時心記文字懵然若有所遺灰心木¶
立過日不作主者以為慵墮鞭之因歎云恐嵗月往矣¶
不知其書嗚咽不自勝主者以為蓄怒又鞭其背折其¶
楚乃釋因倦所役捨主者而去巻衣詣伶黨著謔談三¶
篇以身為伶正㺯木人假吏藏珠之戯公追之曰念爾¶
道䘮惜哉吾本師有言我弟子十二時中許一時外學令¶
降伏外道也以吾門人衆多令從爾所欲可捐樂工書¶
<pb:KR4h0022_WYG_793-10b>¶
天寳中郢人酺於滄浪邑吏召子為伶正之師時河南¶
尹李公齊物黜守見異提手撫背親授詩集於是漢沔¶
之俗亦異焉後負書於火門山鄒夫子别墅屬禮部郎¶
中崔公國輔出竟陵因與之遊處凡三年贈白驢烏幇¶
(一作犁/下同)牛一頭文槐書凾一枚白驢幇牛襄陽太守李¶
憕(一云澄/一云棖)見遺文槐凾故盧黄門侍郎所與此物皆已¶
之所惜也宜野人乗蓄故特以相贈洎至徳初泰(一作/秦)¶
人過江子亦過江與呉興釋皎然為緇素忘年之交少¶
<pb:KR4h0022_WYG_793-11a>¶
好屬文多所諷諭見人為善若已有之見人不善若已¶
羞之忠言逆耳無所廻避繇是俗人多忌之自祿山亂¶
中原為四悲詩劉展窺江淮作天之未明賦皆見感激¶
當時行哭涕泗著君臣契三巻源觧三十巻江表四姓¶
譜八巻南北人物志十巻呉興歴官記三巻湖州刺史¶
記一巻茶經三巻占夣上中下三巻並貯於褐布囊上¶
元年辛丑嵗子陽秋二十有九日¶
　　　圬者王承福傳　　　　　　韓　愈¶
<pb:KR4h0022_WYG_793-11b>¶
圬之為伎賤且勞者也有業之其色若自得者聽其言¶
約而盡問之王其姓承福其名世為京兆長安農夫天¶
寳之亂發人為兵持弓矢十三年有官勲棄之來歸䘮¶
其土田手鏝衣食餘三十年舍於市之主人而歸其屋¶
食之當焉視時屋食之貴賤而上下其圬之傭以償之¶
有餘則以與道路之廢疾餓者焉又曰粟稼而生者也¶
若布與帛必蠶績而後成者也其他所以飬生之具皆¶
待人力而後完(獨本有/者字)也吾皆頼之然人不可徧為宜¶
<pb:KR4h0022_WYG_793-12a>¶
乎各致其能以相生也故君者理我所以出令(二字蜀/本作生)¶
者也而百官者承君之化者也任有大小(集作/大小)唯其所¶
能若器皿焉食焉而怠其亊必有天殃故吾不敢一日¶
捨鏝以嬉夫鏝易能可力焉又誠有功取其直雖勞無¶
愧吾心安焉夫力易强而有功也心難强而有智也用¶
力者使於人用心者使人亦其宜也吾特(集作/故)擇其易¶
為而無愧者取焉嘻吾操鏝以入貴富之家有年矣有¶
一至者焉又往過之則為墟矣有再至三至者焉而往¶
<pb:KR4h0022_WYG_793-12b>¶
過之則為墟矣問之其鄰或曰噫刑戮也或曰身既死¶
而其子孫不能有也或(集有/則字)曰死而歸之官也吾以是¶
觀之非所謂食焉而怠其事而得天殃者耶非強心以¶
智而不足不擇其才之稱否而冐之者耶非多行可愧¶
知其不可而强為之者耶(十字蜀本作知其不可能/而強為之者耶)將¶
貴富難守薄功而厚饗(蜀本有/之字)者耶抑豐悴有時一去¶
一來不可常者耶吾之心憫焉是故擇其力之可能者¶
行焉樂富貴而悲貧賤我豈異於人哉又曰功大者其¶
<pb:KR4h0022_WYG_793-13a>¶
所以自奉也博妻與子皆飬於我者也吾能薄而功小¶
不有之可也又吾所謂勞力者(集有/也字)若立吾家而力不¶
足則心又勞也一身而二任焉雖聖者不可能也愈始¶
聞而惑之又從而思之蓋賢者也蓋所謂獨善其身者¶
也然吾有譏焉謂其自為也過多其為人也過少其學¶
楊朱之道者耶楊朱之道不肯拔我一毫而利天下而¶
夫人以有家為勞心不肯一動其心以蓄其妻子其肯¶
勞其心以為人者哉雖然其賢於世之患不得之而患¶
<pb:KR4h0022_WYG_793-13b>¶
失之者以濟其生之欲貪邪而亡(集作/忘)道以䘮其身者¶
其亦逺矣又其言有可以警余者故余為之傳而自鑒¶
焉¶
　　　毛頴傳¶
毛頴者中山人也其先明眎佐禹理(集本文/粹作治)東方土(閣/本)¶
(作/土)飬萬物有功因封於卯地死為十二神嘗曰吾子孫¶
神明之後不可與物同當吐而生已而果然明眎八世¶
孫䨲世傳當殷時居山得神仙之術能匿光使物竊姮¶
<pb:KR4h0022_WYG_793-14a>¶
娥騎蟾蜍入月其後代遂隱不仕或(文粹無/此字)云居東郭¶
者號東郭曰㕙狡而善走與韓盧爭能盧不及盧怒與¶
宋鵲(集作/㹱)謀而殺之醢其家秦始皇時使(二本無/此字)䝉將¶
軍恬南伐楚次中山將大獵以懼楚召左庶長與軍尉¶
以連山筮之得天與人文之兆筮者賀曰今日之獲不¶
角不牙衣褐之徒缺口而長鬚八竅而趺居獨取其髦¶
簡牘是資天下其同書秦其遂兼諸侯乎遂獵圍毛氏¶
之族拔其毫載頴而歸獻俘于章臺宫聚其族而加束¶
<pb:KR4h0022_WYG_793-14b>¶
縛焉秦皇帝使恬賜之湯沐而封諸管城號曰管城子¶
日見親寵任事頴為人强記而便敏自結繩之代以及¶
秦事無不纂録隂陽卜筮占相醫方族氏山經地志字¶
書圖畫九流百家天人之書乃至(一字文/粹作及)浮圖老子外¶
國之説皆所詳悉又通於當代之務官府簿書市井貨¶
錢註記唯上所使自秦始皇及太子扶蘇胡亥丞相李¶
斯中車府令髙下及國人無不愛重又善(集作/喜)隨人意¶
正直邪曲巧拙一隨其人雖後見廢棄終黙不洩惟不¶
<pb:KR4h0022_WYG_793-15a>¶
喜武士然見請亦時往累遷(文粹/作拜)中書令與上益狎上¶
嘗呼為中書君上親决事以衡石自程雖宮人不得立¶
左右獨頴與執燭者常侍上休方(蜀本/作乃)罷頴與絳人陳¶
𤣥𢎞農陶泓及㑹稽楮先生友善相推致其出處必偕¶
上召頴三人者不待詔輙俱往上未嘗恠焉後因進見¶
上將有任使拂拭之因免冠謝上見其髮秃又所摹畫¶
不能稱上意上嘻笑曰中書君老而秃不任吾用吾嘗¶
謂君中書(文粹有/君字)而今不中書耶對曰臣所謂盡心者¶
<pb:KR4h0022_WYG_793-15b>¶
也(文粹/作焉)因不待召歸封邑終于管城其子孫甚多散處¶
中國夷狄皆冒管城唯居中山者能繼父祖業¶
太史公曰毛氏有兩族其一姬姓文王之子封於毛所¶
謂魯衞毛𣆀者也戰國時有毛公毛遂獨中山之族不¶
知其本所出子孫最為蕃昌春秋之成見絶於孔子而¶
非其罪及䝉將軍拔中山之毫始皇封之管城世遂有¶
名而姬姓之毛無聞頴始以俘見卒見(卒字一/作幸)任使秦¶
之滅諸侯頴與(文粹/作亦)有功賞不酬勞以老見踈秦其(集/作)¶
<pb:KR4h0022_WYG_793-16a>¶
(真/)少恩哉¶
　　　下邳侯革華傳¶
下邳侯革華者其先隴西人也三十六代祖守犍為黄¶
帝時以力見(文粹無/此字)召拜大司農以其闢土有功又知¶
稼穡艱難遷輕車都尉子孫相繼至周武王時徙桃林¶
冠冕遂絶其後人思其濟世之才因復其位而加任使¶
焉華父犨生五年襲先祖爵仕至上輕車都尉華母居¶
長樂有乳哺之恩越王勾踐時嘗侍宴姑蘇臺詩所謂¶
<pb:KR4h0022_WYG_793-16b>¶
有覺徳行者也犨因引重(一字集作/引輕車使)至大行山力不任¶
事遂死於轘轅下(蜀本有/主字)上嗟悼命太宰中屠公執刀¶
而(集作/以)觧之其枝(集作/支)派分離散在他處革華長子也¶
上念其父劬勞而死於王事封華為下邳侯詔將作大¶
匠治之華(集有/為字)性堅勁崛强難以直御匠以其膏潤之¶
然後去其豪族而加裁割焉㑹大原人金十奴與新鄭¶
人&KR0008;斯生相逢薦華於五木大夫是後稍稍得成其名¶
上嘉之遂釋褐賜墨綬焉華嘗曰吾辛勤乆今方成名¶
<pb:KR4h0022_WYG_793-17a>¶
得處在(集無/在字)上左右足矣及獻之果然華為人善履道¶
别威儀進止(集作/退)趨蹌一隨人意上將駕出遊畋獵馳¶
騁毬擊(集作/擊毬)射御及交賔接賢禮神祭祀未嘗不召華¶
俱(文粹/作皆)往伏事上乆之因病(文粹/作忽)開口論議泄露密(集/作)¶
(上/)㫖上由是踈之詔將作大匠治之又命其友金十奴¶
等令補過之尋獻於上上雖納之然亦不甚見重有泥¶
塗賤處方召使之餘並不得預焉頃之上見其顔色顦¶
顇哀憊失度上咨嗟曰下邳侯老而憊不任吾事(集作/用)¶
<pb:KR4h0022_WYG_793-17b>¶
今棄於市朝不復召子矣遂棄之而終華無子(文粹/作息)其¶
繼者族人矣¶
太史公曰華之先皮姓(五字集作華氏/之先出於皮姓)軒轅時蒼頡觀¶
鳥跡制文字以其始於皮而聲於革故從革焉初華(集/作)¶
(革/)自胡而來趙武靈王時(集作為趙/武靈王)見重是後子孫盛¶
于中國漢書功臣表有煮棗侯革朱者即其後也¶
　¶
　文苑英華巻七百九十三¶
