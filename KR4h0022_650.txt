# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:58.140117
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷六百五十
<pb:KR4h0022_WYG_650-1a>¶
欽定四庫全書¶
　文苑英華巻六百五十　　宋　李昉等　編¶
　移文(此巻英華所編失/年代先後今正之)¶
　　移虜淮陽太守文¶
　　為侯景叛移梁朝文¶
　　為東魏與梁請和移文¶
　　梁報東魏移文¶
　　答魏初和移文¶
<pb:KR4h0022_WYG_650-1b>¶
　　移齊河陽執事文二首¶
　　移虜留使文¶
　　　移虜淮陽太守文¶
永眀十年太嵗某淮隂太守某移淮陽長大齊乗乾得¶
一清寧今皇上體聖居震纉戎昌緒仁澤之所灑沾惠¶
風之所偃靡威武之所勝(疑作/騰)驤刑政之所宣暢浩浩¶
乎其不可涯涘固能徼岷禺闗夷海拓沙渚道零山八¶
𦙍承嗣九垓禔福含齒戴髮其樂只且所以通歡魏境¶
<pb:KR4h0022_WYG_650-2a>¶
静息邉民嗟爾黔氓共和優忝而魏主不篤我信誓侮¶
弱我慈懐慿陵我南城冦擾我樊鄧元帥逞梟鳶之心¶
銳卒畜蜂蠆之毒蠅飛藩棘蟻附池隍我聊命偏將執¶
而俘之連左袵于郊門頻編首於外闕有司將加誅焉¶
天子弗之許也重謁而請天子又不許也更從請所以¶
置之乃制詔曰昔虞帝欽眀苖山記倒戈之陣夏君踵¶
武鈞臺載不戰之兵今鋒鏑陵邉彤雲入候加討而後¶
擒待征而知服此廼朕之凉徳彼將何徳徒哀其積習¶
<pb:KR4h0022_WYG_650-2b>¶
為性因染遂變(一作/惑)不識天時用干人事雖同濱率境¶
自隔王臣直曰斯民獨為係虜父母生乖妻兒逺則(疑作/别)¶
桑梓悠悠墳塋萬里情甚悲之可觧網改祝聼歸巢穴¶
豈直隣好足鄙(疑/)特以哀矜自中以時資遣稱朕意焉¶
巳遵眀詔部送所虜若干人即日在界宜速近䕶時施¶
故堡使幽荒之外知皇王之徳音故移¶
　　　為侯景叛移梁朝文　　　　魏　収¶
夫化成萬物分界九道紀之以山河照之以日月方足¶
<pb:KR4h0022_WYG_650-3a>¶
圓首含氣呈形咸總之於聖人畢㑹之以朝市皇魏應¶
衘甲之祕圖納封金之寳命萬方為宅四海為家卜世¶
靈長將踰八百天壤之間朝(疑/)不别焉惟夫三江五湖¶
九蠻百濮其地如掌人鳥未分瞻星昧環拱之方託水¶
迷朝宗之義積蠅為衆長蛇稱長石田無菽粟之用衆¶
人非聲教所孚是以年歴三偽棄而不有豈力不足盖¶
所未徴而陸梁塗泥時軼疆鄙天討所遺理存惡殺自¶
二紀及茲中原多故未清區宇文武兼勤偃伯歸戰有¶
<pb:KR4h0022_WYG_650-3b>¶
懐勞止将令動植俱仰堯心遂冠盖括途象胥提告推¶
誠蹶然類識王道授衣禮(一作/祠)節拜首歸仁舞戚所以¶
為髙止戈故能稱大方知夙沙交臂不待兵車有苖納¶
欵未勞征伐而庸夫為善希能令終狂人克念更知徒¶
語聞利無匹夫之信好虐有助鬼之心白頭為賊曽莫¶
自揆嘉文浮功甘於苟得罔顧榆次之禍詎識江浦之¶
禽侯景一豎㣲蔑民斯下矣人倫士操本自不倫直以¶
少從覊勒頗習趨走叨忝名器事出尒朱藏情諂笑惟¶
<pb:KR4h0022_WYG_650-4a>¶
利是視義兵同舉羣胡覆族雖狐祭首丘事非小人而¶
忘恩背本景為先至不義不信自此可知但丁公之戮¶
時有未可也大澤深山龍蛇並育遂容其悔非棄其瑕¶
穢任(一作/假)以将率授以兵符庶其被鞍銜錬盡力馳驟¶
指蹤投緤駑兎或擒而弱才負重折足是慮置之不争¶
之地虚出韓鄭之間曽無戰伐之勤可言摧䧟之績嵗¶
往年徂率無可紀而腹心羣小信納逋亡刼奪行道侵¶
掠民庶流聲逺聞王法有典驄馬将出朱筆且行自貽¶
<pb:KR4h0022_WYG_650-4b>¶
伊戚了不知咎盗憎主人乃圖逆節㧞本塞源以(疑/衍)委¶
身賊虜逼脅居民翻蕩城池义手曲躬千里唯諾殘賊¶
相依忻同鱗水寵以大位屬以東方外曰臣主内深骨¶
肉安危契濶約以死生拯其鼎鑊之命全其虀粉之福¶
時不暇浹翻然易慮還相掩擊事劇仇讐反覆剽獲莫¶
非此類至于老母暮倚少弟升岡妻望行夫子號出父¶
食毛之屬可為痛心哉景忽之如草芥棄之如塵垢任¶
其斮截之誅安其烹斬之痛放麑食子有以可親觀臧¶
<pb:KR4h0022_WYG_650-5a>¶
窮否耻其並主獸心人面華裔同讐歸家懼執法之刑¶
赴賊反噬臍之釁首領無地進退數窮遂騁邪說自託¶
左右苟有君子義均逐雀而彼方上下樂禍好亂叛竊¶
之豎獲毒之人圖浮芥之小利忘丘山之大禍乃崇飾¶
土偶被以𤣥黄馳馬髙盖載鼷為重委以專征施其爪¶
角驅逼子姓率我叛亡逼厭虐之侣鞠苦役之衆蟻攅¶
蚋集侵竊邉鄙恤患分災本不要于違僻違衆悖禮盖¶
神眀之所誅皇帝垂旒華土則天而動巻覆三古懐佩¶
<pb:KR4h0022_WYG_650-5b>¶
百王掌握中道崇基増構殊塗同㑹百慮一歸中外禔¶
福戎華俱庇持秋霜夏震之威以㧞山超海之力顧指¶
則風雲總至廻眸而山岳削平雖復旗皷所臨有征無¶
戰猶以師出而服辱在我世所務者息民所存者文徳¶
豈復以擒将威敵漂杵溺驂為功于一時示武於千載¶
且天生五材有聞前古禍非我貽其得巳乎遂置壇命¶
将持柯畢禮引營就道分途競馳批熊舉輪之士翹闗¶
扛鼎之卒被組横矛執殳挺劔龍駒並躍驥子千羣沸¶
<pb:KR4h0022_WYG_650-6a>¶
聒天壤蒸欝雲霄一朝指揮倐忽千里候騎羅絡聊逞¶
前驅天兵之皷未鳴衆軍之旗詎接而荆揚烏合一朝¶
崩觧塞川滿野馘耳截鼻以千萬計不可勝數宗親節¶
将咸見擒束委命軍吏憂在釁皷楚兵吳甲積若山丘¶
青鵲赤烏噎流斷岸千金之貴為我資焉痛辱可哀其¶
利安在覆師䘮旅禍本可尋方之噬臍悔之靡及皆侯¶
景叛戾虚相䧟誘指成提挈之舉終無犄角之勢景棄¶
本趨末背國違鄉部下數千屈逼羅網離親懐土一日¶
<pb:KR4h0022_WYG_650-6b>¶
三秋拘網立匏朝不謀夕豈能摇足東上逺赴彭城天¶
奪彼魄信納虚詭使蕭眀貴孫面縛於徐泗景為凶藪¶
逡廵而坐觀託人七尺之身居人成敗之地急病讓夷¶
固若此也两端自見故態未除今知東南滌蕩睢潼清¶
復梁之䘮師單輪不返擊援之期終當無日勢窮路盡¶
憂在㓕亡事晋變生將謀及已且彼軍殱殄江淮屠酷¶
禍源釁迹景變(疑作/實)為之上懼金陵君長致請設(二字/疑)¶
之責下恐荆吴子弟洗(疑/)父兄之寃愚小猜驚将興異¶
<pb:KR4h0022_WYG_650-7a>¶
計乗專任之機藉方面之重必當招結傖楚扇合無賴¶
内自封植外絶防禦因見信而類起出不疑以竊發事¶
比疾雷理同激矢上或慿陵乗(一作/建)疾專擅縱横下則¶
鴟峙淮肥覬覦叛換老疾姦囬不虚然也而彼土區區¶
厚加崇納置之襟帶之方處以藩籬之所費金帛于烮¶
火罄酒漿於漏巵非乗景虚聲委其變(疑作/實)用夫量材¶
授任必原其始考行責成當存其大景豺聲蜂目之首¶
狼心狐魅之徒義無父子棄同即異捐親背徳于我尚¶
<pb:KR4h0022_WYG_650-7b>¶
反目而去在梁則何施可懐且我(疑/)重傷心尾大不掉¶
魚脫于淵義彰老氏而假威凶險授柄姦囬欲求肝膽¶
之誠更啓危亡之兆固智者不為迷者遂去若抽薪止¶
沸剪草除根髠首囊頭义手械足返國姦於司敗歸侵¶
地於𤣥武非直惡之在今天道人事實棄無禮苟達(一/作)¶
(違/)之者其長世何若悔非知罪恭承徳音且欲飛驛合¶
符班師凱入悠悠水鄉有救其死若乃執餙非之辨固¶
遂過之失便當盡常勝之戰極必取之攻飛江南渡深¶
<pb:KR4h0022_WYG_650-8a>¶
山將恐削壤卑名雖頓顙而不獲亡宗滅廟望喬木而¶
可悲昔田假英人於期壯(一作/莊非)士窮而歸我許以入懐¶
景竦悖狗子攪亂四國庸可紓難棄若孤雛何足戀戀¶
於亂臣勤勤于賊子也王者之威心(疑/)厲如雷電信同¶
寒暑言猶麗天移至深念變通熟量可否幸思大雅無¶
貽後悔¶
　　　為東魏與梁請和移文　　　元世俊¶
侍中大驃騎同尚書令武陽子元世俊移梁執事乃眷¶
<pb:KR4h0022_WYG_650-8b>¶
江漢襟帶南土疆埸相望交錯如繡輶軒未通革車屬¶
起一彼一此或利或鈍亡載得輿所獲盖寡争鷄失牛¶
所損更大空使干戈未戢(一作/不)戎馬生郊髓腦塗于原¶
野骸骨暴于草澤二國不和百姓何罪静言思之艮所¶
未悟我皇帝以聖眀啓運禮樂惟新澤漏原泉道光日¶
月方欲寢榆闗之髙烽罷輪臺之逺戍鑄劍㦸為農器¶
納蒼生于仁夀而前益州刺史傅和往處西蕃逢時多¶
難歸途(一作/中)多阻流寓江濱亦既来朝具陳彼意知以¶
<pb:KR4h0022_WYG_650-9a>¶
止戈在念去殺為心留情灌𤓰遲存通樂夙期所望實¶
協虚想(一作/心)猶恐失詞或乖其實眷言在茲佇聞良信¶
至彼假節開逺軍李稜昔經垂翅遂掛天網矜是南冦¶
拾之還書故因其致書用宣朝旨若覆前言共敦隣好¶
當拂逆旅以待行人¶
　　　梁報東魏移文　　　　　　何敬容¶
侍中宣惠將軍尚書左僕射何敬容報魏執事成湯二¶
十七征志惟靖難軒轅五十二戰義在拯民既異時而¶
<pb:KR4h0022_WYG_650-9b>¶
同致信殊政而一揆豈其黷武以窮兵寧為仗威而尊¶
大我皇帝降茲仁(一作/上)聖承彼百王負扆君臨不以四¶
海為貴冕旒日昃常以百姓為心同二儀以覆載一六¶
合而光宅徳踰羲昊道邁唐虞諒開闢之聖君信典謨¶
而莫擬均心彼我等恱怨親物有常懐人無異念自北¶
闕紛擾河洛沸騰牝鷄索家蕭墻起釁事以(集作/似)譚尚¶
義以(疑/衍)類閼沉競(一作/親)尋干戈民無定主候馬乞師月¶
陳庭廐裹糧請救日填闕下單民有時雨之望遺黎興¶
<pb:KR4h0022_WYG_650-10a>¶
徯后之悲誠感仁恕理惻皇慈任好璅璅納二晉君小¶
白區區存三亡國况我朝廷寧忘拯救是以命師薄伐¶
至於伊川雲旗屢張非為翫武鉦皷載陳豈尚威力湯¶
武不祀周有義兵匹夫是讐尺土非利百戰百勝非善¶
之善九拒九攻終勞率土納隍之慮無忘寢食李陵失¶
律摧(一作/隨)身晉陽獲彼来移聞見委曲知魏當璧得人¶
兆龜有主作相惟賢棟梁克(一作/充)室欲偃兵戎式敦隣¶
好九臯既響唳天巳聞銅山一啓靈鍾斯應矧乃出其¶
<pb:KR4h0022_WYG_650-10b>¶
言善千里莫違嘉言孔昭良以収納且敵怨敵惠不在¶
後嗣亡羊補牢亦所未失移至月日輙以奏聞即䝉詔¶
可不爽来意行符(一作/等非)縁邉偃兵觧甲庶烽(一作/爟)火不¶
警邉亭息候征夫捨刁斗之勤處婦無憤望之志尋常¶
不争農桑是務分災恤患繼好息民稜在此嵗乆情無¶
疑難還使賫移報彼来懐¶
　　　答魏初和移文　　　　　　任孝恭¶
盖聞軒轅五十二戰義在拯民湯武二十七征本惟靖¶
<pb:KR4h0022_WYG_650-11a>¶
難明異時而同致信殊政而一揆我皇帝屈茲上聖承¶
彼百王巻六合而包含𢎞二儀而覆載照髙日月澤畜¶
(一作/富)雲雨值魏氏紛綸亟離星晷競尋干戈争以興廢¶
(一作/發)王無卒嵗相不浹辰隻馬乞師月陳庭闕裹糧請¶
救日欵闗扉故屢動震(一作/雲)旗再驅蒼兕同小白之存¶
亡等任好之繼絶匹婦是讐尺土非利然百戰百勝猶¶
苦四民九拒九攻終勞百姓納隍之念無忘日昃李陵¶
以失律蹔摧鱗羽同孟眀之返秦似荀罃之歸晉少展¶
<pb:KR4h0022_WYG_650-11b>¶
(一作/并賫)来移文之委曲知彼當璧得人兆龜有主欲偃兵¶
戈式敦雅好鶴鳴九臯唳天巳響出其言善良以欣然¶
輙勒縁邉屯戍各息烽警旌旗晝巻刁斗夜停混鷄犬¶
於四隣接桑麻于二境(一作皆藝/文類聚)¶
　　右二篇大同小異前篇加詳後篇見藝文類聚今¶
　　英華並収不欲去取内有同處止于後篇作白字¶
　　　移齊河陽執事文　　　　　庾　信¶
周天和四年四月二十七日使持節車騎大將軍儀同三¶
<pb:KR4h0022_WYG_650-12a>¶
司大都督陜西總管府移齊河陽執事自疆埸卧皷邉¶
鄙収烽義讓之行未能朞月孔誠誨盗即值包藏是以¶
板載之師須時而動自安封域非求拒防雖復風塵蹔¶
接旗皷無侵五將即廻䨇崤已靜始奉朝㫖獲被(一作/彼)¶
移書令受叛城使廻軍實想彼邉司已奉處分既有此¶
還輙須領納未知何日可遣戍兵指附行人遲能速報¶
盟且不渝隣境相善顧瞻原野幸甚實多故移¶
　　　同前¶
<pb:KR4h0022_WYG_650-12b>¶
周天和四年十一月十日陜州㧾管長史梁昕移齊河¶
陽執事自拭玉繼書通闗去傳實謂上方銷劍山陽息¶
馬故茲禦客或慢重扄屬彼司疆隂行善盗君一臣二¶
上穆下乖國家以邉鄙心摇須固備守大司馬齊國公¶
天子介弟中軍元帥駕馭孫吴驅馳貔虎舉因農隙義¶
異城郎師廵我境曽非反鄆縮載之畢前旗巳廻彼國¶
兵馬不防殿後餘塵遂至相接建旌(一作/忠)壘上未及五¶
申安鄴城傍先驚七伏當時鋒刄或膏原野所獲彼將¶
<pb:KR4h0022_WYG_650-13a>¶
夏州刺史梁老首領今以相還尸鄉不逺無令乆客馬¶
驢甲兵具條相勒封人宜依領納宿無鬭志不獲交綏¶
致此埃塵誰階其咎故移¶
　　　移虜留使文¶
年月朔日某官告配某州郡前本欲發遣彼使但某入¶
境以来國祥甫邇自秋迄冬未申欵接且狼星表邦嚴¶
霜巳戒浮河亂濟長路苦寒時當獻嵗惟新三元告慶¶
珪贄盈庭華裔參軫式觀盛禮洽此嘉讙陽和既動澤¶
<pb:KR4h0022_WYG_650-13b>¶
漸萬邦便當遣使相隨永敦隣睦故移¶
　¶
　¶
　¶
　¶
　¶
　¶
　文苑英華巻六百五十¶
