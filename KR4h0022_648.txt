# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:58.097213
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷六百四十九
<pb:KR4h0022_WYG_648-1a>¶
欽定四庫全書¶
　文苑英華巻六百四十九　宋　李昉等　編¶
　彈文¶
　　彈賈執傅湛文一首¶
　　彈張瑾將軍等文一首¶
　　彈李子和將軍文一首¶
　　為奚御史彈尚書某人入朝不敬文一首¶
　　代御史王師旦彈莒國公唐儉文一首¶
<pb:KR4h0022_WYG_648-1b>¶
　　彈劍南東川節度使嚴礪文一首¶
　　　彈賈執傅湛文(梁大/同中)　　　　劉孝儀¶
長兼御史中丞劉孝儀稽首言南康嗣王府行參軍知¶
譜事賈執與前中書舍人傅湛在王座飲酒時上不安¶
人從臺還聖體巳和湛乃揚眉瞋目謂執曰卿念天子¶
我不見闕出悖慢言語連及于上共執忿諍湛昔經殺¶
牛誤父自殺近效殘貪賄賂狼籍特逢觧網宥其餘命¶
自被棄廢尤懐怨憤謗訕不遜謹按前兼通事舍人臣¶
<pb:KR4h0022_WYG_648-2a>¶
傅湛才簿(一作/薄)駑蹇特荷抽擢自預左右頻蹈極刑押¶
對鞫書累逢闕過未聞報効反懐恚憤聖體不安臣下¶
憂懼而湛敢生怨望輕肆慢辭醜争及父心無愛敬戱¶
語連上罪同悖逆未央馬瘦不覩廐令之忠甘泉道蕪¶
遽見扶風之罪宜其狥乎東市尸彼轂門南康嗣王府¶
參軍臣賈執始聞湛語初無逐雀之心末因私忿遂顯¶
懐鴆之逆雖跡似折奸意由肆憾惡慢於人自彰穢醜¶
見辱父子巳㑹季倫之辭争及其父復入梁蚡之難(一/作)¶
<pb:KR4h0022_WYG_648-2b>¶
(歎/)是使王嬙悲于連累黒要喜於得用大子舍人始興¶
蕃王臣蕭毅幸因祉祚爵預藩屏而散金失所設醴乖¶
人雍容之賔未遊於雕苑號怒之容日醉於雷池致使¶
博徒跅弛慢醉盈路&KR0804;顔受辱曽無發糾並恕伯厚之¶
心俱鳴路粹之責臣等參議請以見事依法免毅所居¶
官觧執知譜事請議貶黜付之卿論不得厮預官流刺¶
尚施行輙不禁止¶
　　　彈張瑾將軍等文　　　　　杜正倫¶
<pb:KR4h0022_WYG_648-3a>¶
臣聞陳力就列不能者止鐘鳴漏盡夜行宜息故張良¶
多病辭少傅而專道養韋賢告老謝丞相而乞骸骨豈¶
惟體非筋力不可疲殆從政抑亦情重謙退欲以亷讓¶
𢎞道自時積亂離乆習澆弊仁義之化忽之其若遺名¶
利所存苟得而無耻今四海乂安羣生樂業陛下思治¶
之情勞於寤寐臣謂欲防其末先正其本若亷耻之教¶
不行則昇平之化無自謹按瑾等理治之敎義多罕稱¶
出身事主行能兼闕年方壯也尚不如人耄又及之無¶
<pb:KR4h0022_WYG_648-3b>¶
能為矣張瑾㧞跡行陣素無才畧自歸聖朝總兵(一作/屢總)¶
過任子玉之戰頻有䘮師須賈之髪未足論罪朝廷假¶
以餘年不寘于法陛下再造天地更施雲雨瑾等並以¶
髪齒流恩遂使名器踰量特進之號擬迹竇周公冠軍¶
之名連衡霍去病既年在遲暮智之老成宜思静退自¶
安止足而外託闕庭之戀内希筐篚之恩牽力衰朽强¶
顔預朝(一作強/預朝㑹)陛下仁愛之心形容于萬物以其不堪¶
侍立特于廊下賜坐叨榮自若聞寵不驚貪競之志更¶
<pb:KR4h0022_WYG_648-4a>¶
深靦目(一作/冐)之顔愈厚臣聞設法訓人在𢎞其教引年¶
敬老終取于賢寧有庸庸之流諄諄若是而可均彼上¶
庠忝兹厚秩且名曰人臣事乖朝列養非貴徳坐異論¶
道縱慶雲之㑹不别荆棘闕恩傷敎其如禮何臣以庸¶
才謬當朝寄風俗未清實任其咎瑾等爵秩既隆虧損¶
尤大釋此不問安事狐貍激貪止競宜從隗始儻天地¶
含容未至(一作/忍)屏黜請斥放之罷歸里第且七十致仕¶
古今通規近代以来貪競不息臣随即舉劾恐䧟罪者¶
<pb:KR4h0022_WYG_648-4b>¶
多内外諸司有如此比散下知之使遵節制四維以張¶
彛倫式叙¶
　　　彈李子和將軍文　　　　　杜正倫¶
臣某言臣聞同隂以息分路尚有悽然向隅成悲滿堂¶
猶且不樂况天倫長逝伉儷不終共被同車之歡遂隔¶
今古撫存悼亡之痛有傷心目而可譬孔懐于行路忽¶
齊體於泉壤對凶筵而奏艶妓悦新寵而忘舊哀此實¶
名敎所不容人倫之尤蠧者也謹按子和一介庸流百¶
<pb:KR4h0022_WYG_648-5a>¶
行兼闕階縁際㑹叨濫恩榮乃分建茅參掌禁衛厠跡¶
周行有年嵗矣縱前賢之行未識思齊而先王之禮宜¶
其企及寧有弟䘮妻殞纔逾十旬子哭父歌遂同一日¶
身被子髙之縗室對安人之簟隣舂不相而家妓畢陳¶
節物共時而悲忻相對傷風損教莫此為甚何可視息¶
人間參預朝列雖自鄶巳下無足致譏而告朔餼羊實¶
愛其禮陛下勤求治理崇奨教義欲使習弊之人變于¶
其道但子和器識庸下所傷尤大若凖常科則免而無¶
<pb:KR4h0022_WYG_648-5b>¶
耻請特加貶以敦禮教謹奏¶
　　　為奚御史彈尚書某人入朝不敬文¶
　　　　　　　　　　　　　　　陳子良¶
臣聞孝愛資于事父忠敬盡于事君淑慎爾儀不&KR0317;于¶
位聿修厥徳無忝所生苟虧格言必貽眀罰竊見某甲¶
出自庸㣲素無才術幸以運逢義始早預周行佐命之¶
勞巳酬爵土攀附之寵復典樞機擢自芻蕘功歸聖徳¶
昔晉榮八座蔡謨始漸斯官漢貴五曹鄭均才沾此秩¶
<pb:KR4h0022_WYG_648-6a>¶
况某方圓無取叨據非宜而覆餗之譏于焉巳及欹器¶
之戒如何遂盈不能翼翼在公兢兢從政及復入朝散¶
誕無鞠躬之容陪軒慢&KR0520;乏䖍恭之禮有一于此身名¶
何寘臣雖凡品職當糾察既覩相鼠之儀敢忘逐雀之¶
志若斯風不黜方紊大猷宜正刑書以彰朝典請以某¶
見事付大理治罪謹言¶
　　　代御史王師旦彈莒國公唐儉文¶
　　　　　　　　　　　　　　　許敬宗¶
<pb:KR4h0022_WYG_648-6b>¶
臣聞古人涖職不膳池魚前良罷官尚留家犢㧞園葵¶
而自潔垂往哲之通規飲吳水而齊清標曩代之遺則¶
若乃營求不巳貪猥無厭狥私利而黷官方挾朝權而¶
侮天憲有一于此必寘眀科風聞唐儉往任尚書之日¶
付託前鹽州刺史張巨令(舊唐書/作臣合)遣録事參軍張正表¶
元大節等專令檢校牧放私羊所判文書自云檢示約¶
束剪毛之貨易州僚判署潜立公文市司勘估一同官¶
案并有放羊人康莫賀咄所署文牒共稱牧長依問廵¶
<pb:KR4h0022_WYG_648-7a>¶
察使楊謩狀與新聲秩(一作新/聲扶)同謹按前(闕/)部尚書光¶
禄大夫莒國公唐儉門資斗食器劣缾筲在勢為優唯¶
聞酒徳座(一作/席)賓常滿無匪博徒以逐兎之㣲庸屬鳳¶
翔之興運功未參于執帛賞巳茂於桓圭效無補于經¶
綸位乃隆于常伯由是越自泥滓超驤雲漢甲第髙門¶
與絳灌而並列朱輪翠盖共吴鄧以齊驅寵出勲前化¶
家開國任君才表揮翼在梁瀝膽隳肝未答謬官之刺¶
驛魂飛魄豈謝匪服之榮反復乗此恩波肆其溪壑之¶
<pb:KR4h0022_WYG_648-7b>¶
性慿茲惠渥縱其姦慝之心敢以私産託於州將芻豢¶
交易並立案于曹司牧圉家童咸假署于名級情包僣¶
擬家有擅除以此論&KR0317;深驚視聼稽諸往冊國有常科¶
其鹽州刺史張巨令昔在部符寵膺繁露趍其勢位擅¶
役官寮資給貪夫成其敗類順行私令汨亂天綱請皆¶
付法以清攸斁無任嫉惡之至謹奉白簡以聞¶
　　　彈劍南東川節度觀察處置等使嚴礪文¶
　　　　　　　　　　　　　　　元　稹¶
<pb:KR4h0022_WYG_648-8a>¶
故劍南東川節度觀察處置等使嚴礪在任日擅籍沒¶
管内将士官吏百姓及前資寄住等庄宅奴婢等并(集/作)¶
(今/於)兩稅外加徴(集作/配)錢米及草等謹件如後¶
嚴礪擅籍沒管内将士官吏百姓及前資寄住塗山甫¶
等八十八户庄宅共一百二十二所奴婢共二十七人¶
竝在諸州頓内分析¶
右臣伏凖前後制勅令出使御史所在訪察不法具狀¶
奏聞臣昨三月一日勅令往劍南東川詳覆瀘川鍳官¶
<pb:KR4h0022_WYG_648-8b>¶
任敬仲贓犯於彼訪聞嚴礪在任之日擅籍沒前件庒¶
宅奴婢等至今月十七日詳覆事畢追得所沒庒宅奴¶
婢文案及執行案典耿琚馬元亮等檢勘得實據嚴礪¶
元和二年正月十八日舉牒云(集作/稱)管内諸州應經逆¶
賊劉闢重圍内并賊兵到處所有應接及投事西川軍¶
將州縣官所由典正前資寄住等所犯雖該(集作/經)霈澤¶
庒田須有所歸其有庒田奴婢桑柘錢物斛㪷邸店碾¶
磑等悉皆搜檢勘得塗山甫等八十八户案内並不經¶
<pb:KR4h0022_WYG_648-9a>¶
驗問虚實亦不具事賊職名便収家産沒官其時都不¶
聞奏所有(集作/取)資財奴婢悉皆貨賣破用及配充作坊¶
驅使其庒宅桑田元和二年三年租課嚴礪並巳徴収¶
支用訖臣伏凖元和元年十月五日制西川諸州諸鎮¶
刺史大将及參佐官吏将健百姓等應被脅從補署職¶
官(集作/掌)一切不問又凖元和二年正月三日赦文自今¶
日巳前大(集作/反)逆縁坐並與洗滌况前件人等悉是東¶
川将吏百姓及寄住衣冠與賊黨素無管屬賊軍奄至¶
<pb:KR4h0022_WYG_648-9b>¶
暫被脅從狂冦既平再䝉恩蕩嚴礪違詔命苟利資財¶
擅破八十餘家曽無一字聞奏豈惟剥下實謂欺天其¶
庒宅等至今見被使司收管臣訪聞本主並在側近控¶
告無路漸至流亡伏乞聖慈勒本道長吏及諸州刺史¶
招葺(集作/緝)疲人一切却還産業庶使孤窮有託編户再¶
安其本判官及所管刺史仍乞加貶責以懲(集作/絶)奸欺¶
嚴礪又于管内諸州元和二年兩稅錢外加配百姓草¶
共四十一萬四千八百六十七束每束重一十一斤¶
<pb:KR4h0022_WYG_648-10a>¶
右臣伏凖前後制勅令及毎嵗㫖條兩稅留州使錢外¶
加率一錢一物州縣長吏並同枉法計贓仍令出使御¶
史訪察聞奏又凖元和二年赦文大辟罪巳下咸䝉恩¶
蕩准官典犯贓不在此例臣又(集作/訪)聞嚴礪加配前件¶
草凖前月日追得文案及執行案典姚孚檢勘得實據¶
嚴礪元和二年七月二十一日舉牒稱管内郵驛要草¶
於諸州秋稅錢上毎貫加配一束至三年秋稅又凖前¶
加配計當上件草臣伏凖毎年㫖條館驛並(集作/自)有正¶
<pb:KR4h0022_WYG_648-10b>¶
科不合于兩稅錢外擅有加徴况嚴礪元和三年舉牒¶
巳云凖二年舊例徴收必恐自此相承永使(集作/為)疲人¶
重困伏乞勒本道長吏嚴加禁斷本判官及刺史等仍¶
(集作/伏)乞凖前科責以息誅求¶
嚴礪又於梓遂兩州元和二年兩稅外加徴錢共七千¶
貫文米共五千石¶
右臣伏凖前月日追得文案及執行案典趙眀志勘騐¶
(集作/檢勘)得實據嚴礪元和二年六月舉牒稱綿劍兩州供¶
<pb:KR4h0022_WYG_648-11a>¶
元和元年北軍頓逓費用倍多量於梓遂兩州秋稅外¶
加配上件錢米添填綿劍兩州頓逓費用者臣又牒勘¶
綿州得勘報稱元和二年軍資錢米悉凖舊額收盡送¶
使訖並不曽交領得梓遂兩(集作/等)州錢米添填頓逓亦¶
無可(集作/充)折當州錢米處者臣又牒勘劍州得報稱元¶
和元年所供頓逓侵用百姓腹内二(集作/兩)年夏稅錢四¶
千二十三貫三文使司令於其年軍資錢内尅下訖其¶
米即用元和元年米充並不侵用二年軍資錢米數使¶
<pb:KR4h0022_WYG_648-11b>¶
司亦不曽交(集作/支)梓州遂州米充填者臣伏念綿劍兩¶
州供頓自合凖制(集作/勅)優矜梓遂百姓何辜擅令倍出¶
租賦況所徴錢米數内凖尅下劍州軍資錢米四千二¶
十三貫三文其餘錢及米並是嚴礪加徴别有支用其¶
本判官及梓州遂州刺史悉合科處以例將来擅收沒¶
塗山甫等莊宅奴婢及於兩稅外加配錢米草等本判¶
官及諸州刺史名銜并所収色目謹具如後¶
　　擅収奴婢庄宅等元舉牒判官度支副使檢校尚¶
<pb:KR4h0022_WYG_648-12a>¶
　　書刑部員外郎兼侍御史賜緋魚袋崔延¶
　　　都計諸州擅沒莊共六十三所宅四十八所奴¶
　　　一十人婢一十七人¶
　　於管内諸州元和二年秋税錢外随貫加配草元¶
　　舉牒判官觀察判官殿中侍御史内供奉盧詡¶
　　　都計諸州共加配草四十一萬四千八百六十七束¶
　　加徴梓遂兩州元和二年秋税外錢及米元舉牒¶
　　判官攝節度判官監察御史裏行裴浰¶
<pb:KR4h0022_WYG_648-12b>¶
　　　計兩州徴錢共七千貫文米共五千石¶
　　梓州刺史檢校尚書左僕射兼御史大夫嚴礪¶
　　　元和四年三月八日身亡擅收塗山甫等莊二十¶
　　　九所宅四十一所奴九人婢一十七人加徵錢三¶
　　　千貫文米二千石草七萬五千九百五十二束¶
　　　(元和二年三萬一千七百九十二束/元和三年四萬四千一百六十束)¶
　　遂州刺史栁䝉(英華/作濛)¶
　　　擅收沒李簡等莊八所宅四所奴一人加徴錢¶
<pb:KR4h0022_WYG_648-13a>¶
　　　四千貫文米三千石草四萬九千五百三十五¶
　　　束(元和二年二萬四千五百三束元/和三年二萬五千四百八十二束)¶
　　綿州刺史陶鍠¶
　　　擅収沒文懐進等庒二十所宅三十所加徴草¶
　　　八萬八千六百八十八束(元和二年三萬八千/九十三束元和三年)¶
　　　(五萬五百/九十五束)¶
　　劍州刺史崔實成(元和二年十一月五/日改授印州刺史)¶
　　　擅収沒鄧琮等庒六所加徴草二萬一千八百¶
<pb:KR4h0022_WYG_648-13b>¶
　　　七十七束(元和二年九千三十九束元和/三年一萬二千七百七十八束)¶
　　普州刺史李怤¶
　　　元和二年加徴草六千束三年加徴草九千四¶
　　　百五十束¶
　　合州刺史張平¶
　　　元和二年加配草三千四百六十二束三年加¶
　　　徴草五千六百五束¶
　　渝州刺史邵膺¶
<pb:KR4h0022_WYG_648-14a>¶
　　　元和二年加徴草二千六百一十四束三年加¶
　　　徴草三千七百二十束¶
　　榮州刺史陳雷¶
　　　元和二年加徴草九千四百三束三年加徴草¶
　　　五千四百二十七束¶
　　瀘州刺史兼御史劉文翼¶
　　　元和二年加徴草三千八百五十三束三年加¶
　　　徴草三千八百五十束¶
<pb:KR4h0022_WYG_648-14b>¶
　　資州元和二年加徴草一萬五千七百九十八束¶
　　　三年加徴草一萬六千二百二十五束¶
　　簡州元和二年加徴草二萬四千一百四束三年¶
　　　二萬三千一百一十八束¶
　　陵州元和二年加徴草二萬四千六百六束三年¶
　　　二萬三千八百六十一束¶
　　龍州元和二年加徴草八百九十一束三年二萬¶
　　　三千八百六十一束¶
<pb:KR4h0022_WYG_648-15a>¶
右以上本判官及刺史等名衘并所徴收名目謹具如¶
前其資簡等四州刺史或縁割屬西川或縁停替遷授¶
伏乞委本道長史各據徴收年月具勘名衘聞奏¶
以前件狀如前伏以聖慈軫念切在蒼生臨御五年三¶
布赦令殷勤曉諭優在(集作/恵)困窮似渉擾人頻加禁斷¶
况嚴礪本是梓州百姓素無藝(集作/才)行可稱乆在兵間¶
過䝉(集作/於)奨㧞陛下録其末(集作/㣲)効移鎮東川仗節還¶
鄉寵光無比固合撫綏士(集作/黎)庶上副天心蠲减征徭¶
<pb:KR4h0022_WYG_648-15b>¶
内榮鄉里而乃横徴暴賦不奉典常擅破人家自豐私¶
室訪聞管内産業阡陌相連僮僕資財動以萬計雖則¶
(一作/即)沒身謝晷而猶遺患在人謂宜諡以配名削其褒¶
贈用懲不法以警将来其本判官及諸州刺史等或苟¶
務容軀競謀侵削或分憂列郡莫顧詔條但授節将指¶
揮不懼朝廷典憲共為䝉蔽皆合痛繩臣職在觸邪不¶
勝其憤謹録奏聞伏聼(集作/候)勅㫖¶
　文苑英華巻六百四十九¶
