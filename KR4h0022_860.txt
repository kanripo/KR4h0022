# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:07.761857
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷八百六十一
<pb:KR4h0022_WYG_860-1a>¶
欽定四庫全書¶
　文苑英華巻八百六十一　宋　李昉等　編¶
　釋十二¶
　　東都聖善寺無畏三藏碑一首¶
　　尤溪大師碑一首　潤州天卿寺雲禪師碑一首¶
　　　東都聖善寺無畏三藏碑一首¶
　　　　　　　　　　　　　　李　華¶
惟和尚輪王梵嫡號善無畏釋迦如來季父甘露飯王¶
<pb:KR4h0022_WYG_860-1b>¶
之後其先自中天廻因難分八(一無/此字)王烏茶父曰佛手¶
王以和尚生有聖姿早兼徳藝故歴試焉十嵗統戎十¶
三嗣位睹諸凡舉兵搆亂不得已而後征之接刄中體¶
捍輪傷頂軍以順勝兄以愛全乃白母后告羣臣曰向¶
者親征義斷恩也今以國讓行其志也因置位於兄固¶
求入道太后哀許賜以傳國寳珠南至海濱殊勝招提¶
入法華三昧聚沙建塔誓一萬區黒蛇傷指而不退息¶
身寄商舶徃中印度宻脩禪誦口放白光無風三日而¶
<pb:KR4h0022_WYG_860-2a>¶
舟行萬里與商人同遇羣盗阽於併命和尚慰帖徒侣¶
黙誦真言七俱胝尊全現身相盗果為他冦所殱冦乃¶
露罪歸誠指蹤夷險越窮荒踰毒水至中天境上乃遇¶
其王王之夫人即和尚妹也和尚服凡品而徒侣以君¶
禮奉之王問獲其由嗟稱不足菩提眷屬是日同歸慈¶
雲布䕃一境丕變於是發三乘之藏究諸部之宗品偈¶
章句誦無遺者説龍宫之義理得師子之頻伸名振五¶
天尊為(一有/聖字)稱首那爛陀寺像法之泉源衆聖之都㑹¶
<pb:KR4h0022_WYG_860-2b>¶
乃捨寳珠營大像額端晝如月魄夜則光耀僧有達摩¶
鞠多掌定門之祕鑰佩如來之宻印顔如四十許實(二/字)¶
(作/巳)八百年也和尚投體兩足奉為本師鉢中非國食示¶
一禪僧華人也見油餌尚温粟飯餘煖愕而嘆曰中國¶
去此十萬八千里是彼朝熟而午時至此何神速也㑹¶
中盡駭而和尚黙然本師謂和尚曰中國白馬寺重閣¶
新城吾適受供而反汝能不言真可學也乃授以㧾持¶
宻教龍神圍繞森(一作/自)在目前無量印契一時受頓即¶
<pb:KR4h0022_WYG_860-3a>¶
曰灌頂為天人師稱曰三藏三藏有六義内為戒定慧¶
外為經律論以陀羅尼而統攝之惟陀羅尼菩提速疾¶
之輪下脱吉祥之海三世諸佛生於此門夫慧照所傳¶
一燈而巳殊異燈亦無邉由是有百億釋迦微塵三殊¶
菩薩(一作/提)金剛㧾攝於諸定向月懸同於法身頓升階¶
位隣於大覺此其㫖也和尚遍禮聖跡周行大荒不悔¶
艱難毎所三至為迦葉剃髪愛觀音摩頂嘗結夏於靈¶
鷲山有猛獸前路深入山宂宂明晝有摩尼立像左右¶
<pb:KR4h0022_WYG_860-3b>¶
侍者色相如生中印大旱求和尚請雨觀音大聖在日¶
輪中手執净瓶(一作/軍持)注水地中感咽于䨇樹之下問徃¶
昔於佛世之人為者不言十問(一作/聞)其一鍜金為貝葉¶
寫大般若鎔銀起窣堵波等佛身相母后謂和尚已化¶
淚竭喪明及寄疏問安朗然如故大雄威後外道如林¶
九十六宗各専其見和尚皆隨所執乗喻破疑觧邪縳¶
于心門捨迷津於覺路法雨大小而均澤定水方圓而¶
滿噐仆異學之旗皷建心王之勝幢使其以金制徑即¶
<pb:KR4h0022_WYG_860-4a>¶
身觀佛大師喜曰善男子中國有縁可以行矣乃頂辭¶
奉下至迦葉濕彌國中夜次河河無津梁浮空以濟受¶
請於長者有羅漢降曰我小乘之聖大徳是登地菩薩¶
乃讓席推尊和尚受以名衣乃升空而去鳥傷國有白¶
䑕馴遶日獻金錢講毗盧於突厥之庭而可敦了請法¶
和尚乃安禪樹下法為金字列在空中突厥之妻(一作/官人)¶
有以手按其乳乳為三道飛注和尚口者乃合掌端容¶
曰此我前生母也或悟舉刄三斫支體無所傷破者唯¶
<pb:KR4h0022_WYG_860-4b>¶
聞銅聲而已至雪山天池而和尚不愈(疑作/念)本師自空¶
而至曰菩薩身同世間不捨生死汝乆離諸相寧有病¶
耶言畢而冲天則洗然而愈矣路出吐蕃與商旅同次¶
夷人貪貨率衆合圍乃宻為心印而蕃豪請罪至中國¶
西境夜有神見曰此東非弟子界也文殊師利實䕶中¶
州禮足而滅以駞負經至西川渉龍沙陥駞疋沒于泉¶
下和尚入泉三日止龍宫而化之牽駞出岸經無霑濕¶
&KR0790;宗道尊徳盛立契無為詔僧若那及將軍史獻出玉¶
<pb:KR4h0022_WYG_860-5a>¶
門塞表以俟來儀開元紹(一作/繼)興重光大化聖皇夣與¶
真僧見其姿狀非常躬御丹青圖之殿壁及和尚至止¶
與夣合符天子光靈而敬悦之餙内道塲尊為教主自¶
寧薛二王而下(四字一/作以降)皆跪席捧噐為師賔大士於天¶
台接梵筵於帝座禮國師以廣成之道致人主於如來¶
之乗巍巍法門於此為盛有術者握鬼神之契叅變化¶
之功承詔御前効其神異和尚恬然不動而術者手足¶
無施矣其餘秘要代莫聞也累請居外勅諸寺逓送隨¶
<pb:KR4h0022_WYG_860-5b>¶
駕至洛京詔於聖善寺安置自出内之後奔走華夷和¶
尚臨之貴賤如一奉儀形者蓮華開於眼界禀言説者¶
甘露降於心源超然自悟曰有其人矣法侣髙標惟尊¶
奉長老寳思其餘皆接以門人之禮禪師一行者定惠¶
之餘術窮天地有所未達咨而後行和尚質粹神邁氣¶
和言簡不捨律議而身心自在不離坐席(一作/宴坐)而願力¶
俱圓有來畢應蠲應無礙故衆妙懸觧藝能兼於百工¶
大悲普薰草木同於一子不知其極也於本院鑄金銅¶
<pb:KR4h0022_WYG_860-6a>¶
靈塔以此功徳應縁䕶世手為模範妙極人天寺衆以¶
銷冶至廣庭除深隘慮風至火盛災延寳坊笑而言曰¶
無可為憂自當有騐及皷鑄之日大雪蔽空靈塔既成¶
瑞花飄席前後奉詔禳旱致雨滅火返風昭昭然遍諸¶
耳目矣從容上請大庇緇林正法之興繫於龍象信也¶
表求還國優詔不許開元二十三年十一月七日右脅¶
累足涅槃於禪室享齡九十九僧臘八十法界凄涼天¶
心震悼詔鴻臚卿李現威儀賓律師以某月日葬於龍¶
<pb:KR4h0022_WYG_860-6b>¶
門西山涕慕傾都山川變色弟子寳思(一作/畏非)禪師滎鄭¶
氏明畏禪師琅琊王氏皆髙族上才超然自覺息言為¶
樂説之辨妙用即禪那之宗入和尚之室惟兹二人而¶
乾元之嵗再造天維大君心證無縁之悲躬行不匱之¶
孝由是釋梵扈蹕天師濟師㐫穢掃除人祇清净位光¶
付囑教大興行二禪師爰以偈頌刻諸金石法離文字¶
道不可名以慰門人感慕之心有同顔子喟然之嘆其¶
文曰　釋宫尊種龍扶出持捨位成道為天人師度微¶
<pb:KR4h0022_WYG_860-7a>¶
塵寰行甘露慈仁消大怖辨洗羣疑法本不滅今子得¶
之隨方演教聿來中國帝居承迎天花滿裓懽喜園花¶
惟聞薝蔔百千萬億調服其心灌頂在昔聲聞現今山¶
王髙妙海月圓深因於示滅空悲鶴林伊水西山㝠㝠¶
𤣥室金棺此閉式瞻無日雙寳昭興教尊言宻歸我者¶
因因明悟實¶
　　　故左溪(一作谿/下同)大師碑¶
百億三昧無非度門於覺昭中而自在過去大士時惟¶
<pb:KR4h0022_WYG_860-7b>¶
左溪傅氏之子法號𤣥朗字惠明其先北地洽陽人漢¶
魏大族隨晉南渡家於義烏今為東陽義烏人也自江¶
夏太守極梁居士翕賢達相承世謂居士為諸佛化身¶
杳不可測左溪即(一作/則)居士六代孫梵行之間宜生上¶
徳母葛氏夣天降靈瑞而娠左溪心净體安迄于乳育¶
生九年矣辭家入道兼綜羣言曰此法門之畎澮也如¶
意年中剃度𨽻義烏清㤗寺尋光州岸律師受具戒就¶
㑹稽印宗禪師尚(一作/商)律部重山深林怖畏之地獨處¶
<pb:KR4h0022_WYG_860-8a>¶
巖穴凡三十年晏居左溪因以為號毎言石泉可以洗¶
昏蒙雲松可以遺身世吾以此始亦以此終於(一作/于)所¶
居一方建立精舍約而不陋跪懴其間如來諸大弟子¶
皆菩薩僧大迦葉之頭陀舍利佛(一作/弗)之智慧羅㬋羅¶
之宻行湏菩提之觧空由(一無/由字)此四者皆最上乗同趣¶
異名分流合體舍利弗先佛滅度佛以法心付大迦葉¶
此後相承凡二十九世至梁魏間有菩薩僧菩提達摩¶
禪師傳楞伽法八世至東京聖善寺宏正禪師今北宗¶
<pb:KR4h0022_WYG_860-8b>¶
是也又達摩六世至大通禪師大通又授大智禪師大¶
智(一有禪/師二字)降及長安山北寺融禪師蓋北宗之一源也¶
又達摩五世至璨禪師璨又授能禪師今南宗是也又¶
達摩四世(一作/代)至信禪師信又授融禪師住牛頭山今¶
徑山禪師承其後也至梁陳間有慧文禪師學龍樹法¶
授惠思大師南嶽祖師是也思傳智者大師天台法門¶
是也智者傳灌頂大師灌頂傳縉雲威大師縉雲傳東¶
陽威(一無/威字)大師左溪是也又宏景禪師得天台法居荆¶
<pb:KR4h0022_WYG_860-9a>¶
州當陽傳真(一作/其)禪師俗謂蘭若和尚是也左溪所傳¶
止觀為本祗樹園内常(一作當/又作嘗)聞此經燃燈佛前無有¶
少法因字以詮義因義以明理因理以同如定慧雙脩¶
空有皆捨此其略也菩薩或以性海度或以普門化香¶
像(一作/象)至底彌樓最髙其餘幽賛不知充滿法界夫知¶
上法易行上法難脩上法易證上法難明謂左溪為有¶
則實無所行謂左溪為無則妙有常住視聽之表巍巍¶
左溪因恭禪師重研心法唯(一無/唯字)十八種物行頭陀教¶
<pb:KR4h0022_WYG_860-9b>¶
厥後奉東陽威大師得最上乗詮第一義現聲聞像宏¶
大覺心大(一無/大字)無可名也偏袒跪膝奉觀音上聖願生¶
兠率天親近彌勒殫罄衣鉢嚴具尊儀焚香稽首則舍¶
利降靈光發寺非正陽屋宇凋落殿移則像毁財匱則¶
力難(一作/難)左溪錫杖指揮工人聽命如從舊貫(一作/舘)儼¶
若天成心不離定中口不嘗藥味耄期之嵗同於壯齡¶
告門人曰吾六印道圓萬行無得戒為心本汝(一作/爾)等¶
師之天寳十三載九月十九日就滅春秋八十二僧(一/無)¶
<pb:KR4h0022_WYG_860-10a>¶
(僧/字)夏六十一(一作/四)四軰號慟如慕如疑香花(一作/木)幢雷¶
動山谷鄉人或夣左溪居寳(一作/寳)閣第四重者窹告其¶
隣與之夣恊兠率天者第四天也願力所届度廣人天¶
既茶毗巳門人(闕/)　　建塔于左溪遵相法也城邑之¶
人願獲親近分半舍利起塔於州某原申永慕也左溪¶
假在深山衣弊食絶布紙而衣(一作/綻)掬泉而齋如繒纊¶
之温均滑甘之飽誦經則翔禽下聽洗鉢則騰猿跪捧¶
(一作群/猿來捧)宴坐一室如(一作/同)法界之樂(一作/大)蕭然一院等¶
<pb:KR4h0022_WYG_860-10b>¶
他方之逰或問曰萬行皆空云何苦行對曰本無苦樂¶
妄習為因衆生妄除我苦隨盡又問曰山水自利如聚¶
落何對曰名香挺根於海岸如來成道於雪山未聞籠¶
中比大遼廓至若旱蛙躍流瞽犬能視雲雷興而獵者¶
捨弓矢鱗介絶而漁者壊曾梁舉其晫(一作/倬)然曷可殫¶
載弟子衢州龍邱九嵓寺道賓越州法華寺僧法源僧¶
神邕本州靈隠寺僧𤣥静(一作/净)棲嵓寺僧法開蘇州報¶
恩寺僧道尊菩薩僧開左溪之祕藏常州福業寺僧守¶
<pb:KR4h0022_WYG_860-11a>¶
真杭州靈曜寺僧法澄靈隠寺僧法真明州天寳寺僧¶
道原(一作/源)净安寺僧惠從本州開元寺僧清辨純得醍¶
醐飽左溪之道味入室弟子本州開元寺僧行宣常州¶
妙樂寺僧湛然見如來性専(一作/傳)左溪之法門新羅僧¶
法融理應英純理應歸國化行東表宏左溪之妙願(一/作)¶
(順/)菩薩戒弟子傳禮王光福等菩薩(一作/提)惠芽霑左溪¶
之一雨清辨禪師等荷瞻遺烈見請斯文銘曰　慈(作/磁)¶
石凑金澄流見月法與心起縁隨定(或作/足)設衆生未度¶
<pb:KR4h0022_WYG_860-11b>¶
我為舟筏將如趙代空(一作/豈)望荆越趨道云何知之在¶
行殈煩惱&KR1663;歸(一作/開)寂滅城不住之住無生之生兠率¶
天樂徘徊下迎瀛洲左溪東入蒼海青松白月人亡地¶
在四軰盡哀時乎不待頌徳空嶺刼塵(一作/衣)無改¶
　　一作皆唐文粹¶
　　　潤州天鄉寺故大徳雲禪師碑¶
　　　　　　　　　　　　　　　前　人¶
東南苾蒭之上首曰長老雲公報年若干永㤗二年某¶
<pb:KR4h0022_WYG_860-12a>¶
月日湼槃於潤州丹徒天鄉寺人天痛慕江海寂寥御¶
史中丞韋公元輔(史作/甫)頃臨潤州嘗申跪禮無何韋公¶
兼觀察領浙西按部至京江來修謁問長老曰如來遺¶
教付囑仁賢貧道有檀像一龕敬以相奉意深言簡聞¶
者凄然韋公致别之明曰長老䋲床跏趺無病而滅嗚¶
呼至矣哉昔支遁與謝公為山水下(疑/衍)之逰竺法師與¶
王度為生死之約古今同道如見其人長老每言曰得¶
天師於牧馬求善法於鬻香不可不敬樂羊以食子見¶
<pb:KR4h0022_WYG_860-12b>¶
疑苾芻以草繫成忍不可不仁智瑶死於大縣頂生退¶
於什宫不可不亷留侯先期而黄石悦𤣥謀懇乞而觀¶
音降不可不信學此四者以為教端内訓緇褐外化群¶
品其餘觸類而長道遍恒沙長老法號法雲獲度於神¶
龍之嵗俗姓申氏其先魏都之望出於姜姓左右宣王¶
詩所謂惟岳降神者也曽祖寧皇朝考功員外郎祖靖¶
睦州遂昌縣令父儉不仕以復楚之忠烈相韓之勲伐¶
蓄靈韜曜鍾羙後人長老童丱入道誦法華經景龍嵗¶
<pb:KR4h0022_WYG_860-13a>¶
受具于本州龍興寺𤣥昶律師由是萬計俱圓名冠同¶
列與鶴林絢律師偕徃嵩頴求法於大照和尚以心眼¶
視徹見無邉界果在掌中隨心舒巻喻菴羅熟終當自¶
知此其端也道在兼愛故無棄物有志於道來問長老¶
曰飲甘露者當净其身有渉道未泓來問長老曰菩提¶
為寳耶無知無徳湼槃為空耶常樂我净由是江景(疑/)¶
禪教有大照之宗焉至若願力所𢎞莊嚴佛教像餙同¶
日月之照厨供盡人天之福積若山川流于他方凡聖¶
<pb:KR4h0022_WYG_860-13b>¶
去來緇素皆以天郷為中路之化城也夫三界為牢鬼¶
神同死使桎梏輪轉無觧脱時佛性在煩惱之中佛身¶
即衆生之體大法平等無所不同雪山滿月是為真語¶
同音半字寧為妄説如來毫相始于東土菩薩求法遍¶
在西方慈悲之間固非一致若乃昆明刼灰夏時同學¶
化來周穆之嵗星隕魯莊之年甘泉金人之祀伊存浮¶
圖之説謂之為妄則常情不測謂之為實則迂濶難明¶
立定哀之時書隠桓時事慿魯史之文猶未之詳况超¶
<pb:KR4h0022_WYG_860-14a>¶
乎視聽之外出乎名言之域固宜然也國史傍録徃徃¶
合符者則宣尼稱西方有聖𤣥老云吾師竺朝厥後感¶
夣孝明漸於中國楚王英尤敦此道嘗奉縑贖罪詔曰¶
王誦黄老之微言尚浮圖之仁祠潔齋三月與神而為¶
誓其還縑以助伊蒲塞桑門之盛饌浮圖仁祠即塔廟¶
也潔齋為誓即禮懴也伊蒲塞則優婆塞也至魏受禪¶
洛陽宫中有浮圖毁除之沙門以佛舍利擲水生光由¶
是移於道車廣開禪室僧㑹楊花於三吳惠持演教於¶
<pb:KR4h0022_WYG_860-14b>¶
三蜀震曜聾瞽無代之法壤也因蓋呉同亂之積其後¶
也賴曇休堅持之誓自菩提達摩降及大照禪師七葉¶
相乗謂之七祖心法傳示為最上乗南方以殺害為事¶
北方多豪右犯法故大通在北能公在南至慈救愍曲¶
無不至其餘則澄公威神止石羯之虐惠始定力悛赫¶
連之暴净檢尼部之初曇柯律藏之始道安垂範羅釋¶
詮譯惠達道生闡教於廬匡杯渡寳誌著異於江浙公¶
之慈靈鎮攝智者之遵揚真極清膺昏季在壤尋舉稠¶
<pb:KR4h0022_WYG_860-15a>¶
公之衣而定興廢騐仲尼之記而崇建立唐撫運同符¶
聖覺中州徼外人智如林𤣥莊無畏繼興夷憂(疑作/夏)不¶
可悉數舉甚(疑作/其)殊尤長老既滅門人僧某等戒還本¶
原智人無學以某月十六日遷定於鶴林寺西江湖晦¶
㝠道路悽慟初吏部侍郎齊潮採訪江東見天鄉殿宇¶
傾圯孰尸完葺乃請禪師與絢公當謂寺僧乾最得堅¶
固力求真實智乾元初奏請天下一(一作/二)十五寺長講¶
戒律天鄉即其一焉爾後率同心願善繕理禮部員外¶
<pb:KR4h0022_WYG_860-15b>¶
郎崔令欽常為丹徒宗仰不怠於何呉越震擾緇佀竄¶
伏長老挺身於戈劍之間宴坐於虎狼之口大浸不溺¶
大火不焚天鄉獲全長老之力也韋中丞以句容令田¶
少文悦長老之風宏無生教故托句容議辦葬事刺史¶
韋公損奉善逝甚深之㫖行菩薩廣大之慈大理司真¶
兼丹徒令史坦惟争道周如潤州者(疑/)長之兄弟之子¶
曰堂構為當代詞人修在家梵行與門人俾華賛徳於¶
萬斯年其文曰¶
<pb:KR4h0022_WYG_860-16a>¶
至哉𤣥徳髙標法流法而不着行而不求輪王自在象¶
寳調柔黑夜生月驚波起洲洲淪大浸日落中夜方外¶
常在人間代謝性不遷易法無髙下億萬人天從吾受¶
化從受化巳委順知時諸佛如是今得之清江朗月古¶
人仁祠以我遺法為人導師¶
　¶
　¶
　¶
<pb:KR4h0022_WYG_860-16b>¶
　¶
　¶
　¶
　¶
　¶
　¶
　¶
　文苑英華巻八百六十一¶
