# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:55.512713
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷五百八十五
<pb:KR4h0022_WYG_584-1a>¶
欽定四庫全書¶
　文苑英華卷五百八十五　宋　李昉等　編¶
　藩鎭謝官二¶
　　為濠州刺史王弼謝上表一首¶
　　為福建李中丞謝上表一首¶
　　為柳州鄭郎中謝上表一首¶
　　刺史謝上表十六首¶
　　　為濠州刺史王弼謝上表　　李　邕¶
<pb:KR4h0022_WYG_584-1b>¶
臣某言伏奉某月日制除臣濠州刺史聖澤天臨寵章¶
霞燠身微草芥地(疑作/施)重丘山臣某中謝臣某奉詔¶
字人星言即路三省不及二過有懷棄短之恩竭力難¶
負悔非之感瀝血未申以某月日到州上訖臣履氷誓¶
心飲水銘骨勵精為政刻意求仁實望昭發宿誠宣揚¶
大化上酬天地之徳下盡臣子之忠臣萬死足矣¶
　　　為福建李中丞謝上表　　　于　邵¶
臣某言臣以二月二十四日特奉渥恩授臣福建都團¶
<pb:KR4h0022_WYG_584-2a>¶
練觀察處置等使福州刺史兼御史中丞某月二十九¶
日與中使某南北路分即以今月某日至所部上訖感¶
戴踰涯跼天增懼臣某誠惶誠恐頓首頓首臣聞度材¶
任器論吏底祿三代所以直道而行迭相沿襲未之易¶
也伏惟皇帝陛下聖謨廣運光宅天下徳澤遐溢蒼生¶
海隅至若閩越都會東南重鎮爰思俾乂宜者甚衆則¶
中外咨謀孰非俊選豈臣薄劣一無所取超奨不次特¶
禀宸衷是以前表上陳披肝布懇自兹夙夜不遑底寕¶
<pb:KR4h0022_WYG_584-2b>¶
况今右武之狀(疑作/秋)先資輯睦安人之切又藉綏懷貢¶
賦不差於時蠻夷得令安堵惟是四者之備皆臣之職¶
分也誓将克勤竭力處約勵心日宣皇化以展微誠無¶
任忘軀報國之至謹遣某官奉表陳謝以聞臣某誠憂¶
誠懼頓首頓首謹言¶
　　　為柳州鄭郎中謝上表¶
臣某言臣伏奉某月日制書授臣某官即以今月日到¶
任上訖臣某中謝臣緒承舊族師事通儒萬里成功雖¶
<pb:KR4h0022_WYG_584-3a>¶
無壯志九夷不陋庶纂前蹤二紀蠻陬三提郡印惟貞¶
苦節以奉休辰牙管一䨇未嘗闗慮(集作/目)竹書兼兩何¶
敢輕懷渭水之隂弊廬斯託毎還初服常慊上農今者¶
又即殊方復臨雜俗固蒙聲敎終逺文明謹當宣舉(一/作)¶
(亟/奉)詔書撫安縣道媒官學舎畢納於人倫畜蠱帶牛盡¶
移於地利至於因遐弄法挾逺生情縱漏嚴科必貽隂¶
責山兼象縣江帶龍城撫心跼天敢㤀𤣥造舉頭望日¶
何處皇居慿宵夣以銜誠託歸飛而結懇無任瞻天戀¶
<pb:KR4h0022_WYG_584-3b>¶
闕之至¶
　　　淄州刺史謝上表　　　　　李　邕¶
臣某言伏奉某月日恩制除臣淄州刺史以今月日便¶
道至任逺自江左近守河南收奬死灰建置生路别荷¶
成造兼冀昇遷三慶集身百齡踰外中謝臣聞天地大¶
徳含育及於昆蟲雨露深仁霑霈及於蕭艾不限微品¶
有愧洪鑪職臣之謂歟伏惟陛下道揔三才在璿齊政¶
運超四孟與物為春𤣥造加於萬方聖慈周於一物子¶
<pb:KR4h0022_WYG_584-4a>¶
人開化議事立權張皇連城勸勉犀岳身同京職承祿¶
賜之恩榮子預選曹廣門閭之恵澤是以龔黄蓄銳卓¶
魯専精(一作/稱能)竭盡公忠𢎞宣績用但駑駘之力不足以¶
騁長衢朽木之資不足以施長桷徒遷厚祿無益聖朝¶
撫事捫躬慙魂跼影伏以東臨巨壑借渤澥之水寛西¶
望京師就長安之日近¶
　　　岳州刺史謝上表　　　　　張　說¶
臣說言伏奉四月十有二日制書除臣岳州刺史某月¶
<pb:KR4h0022_WYG_584-4b>¶
二十七日遞(集作/魚)書到相州承恩惶怖狼狽上道以今月¶
一日至岳州上訖臣以昔侍金華過蒙榮寵負乘招宼¶
日待譴黜(一作非/短日聞)聖慈遲廻仍委符守刻肌刻骨誠願¶
上報恩私無術無才将何克宣風化夙夜慙惕胡顏(集/作)¶
(寧/)啓處伏以貶官到任理在速聞不敢循常稽緩附使¶
無任荷恩兢懼之至謹逓表陳謝以聞¶
　　　荆南(集作/州)謝上表¶
臣某言伏奉二月二十五日制書除臣荆州大都督府¶
<pb:KR4h0022_WYG_584-5a>¶
長史拜(集作/受)命荒服浮舟遄泝以今月十七日到州上¶
訖山列楚望水横南紀徳非羊祜迹謝朱均何以鎮静¶
流亡攘除猛虣臣某中謝臣宿濫宸睠累塵榮奬福過¶
生災至剛多缺及一辭庭闕已涉五年不有自白之書¶
竟無因人之請天光獨照雲霧頓披窮鱗更躍鎩翮仍¶
翥揣分瞻恩何階及此媿乏才能(集作/用)不足宣暢皇風¶
敢竭心力少冀上酬𤣥造無任欣抃兢惕之至謹附送¶
丁匠資使所部文林郎守公安縣主簿封希魯奉表陳¶
<pb:KR4h0022_WYG_584-5b>¶
謝以聞¶
　　　武州刺史謝上表　　　　　于　邵¶
臣某言伏奉今月日制除臣兼武州刺史本官勲封如¶
故寵榮洊及忝竊逾涯心魂驚越啓處無地臣某中謝¶
臣本虛賤生遇休明雖跡淹戎位而功微㳙滴自陛下¶
聖理天下孝感神明任人無舊在物無棄故臣得參定¶
洛汭凱旋鎬京職分上卿位列特進材力之所不足官¶
謗之所自貽跼天蹐地心愧顏厚殞身滅迹無以上報¶
<pb:KR4h0022_WYG_584-6a>¶
猶且恤臣家帑放臣休沐遂嬰疾苦未及歸朝一年以¶
還四命為牧内省尸素空勤竹符将免胄而有期且戴¶
天而何力即以今月日至州上訖奉宣皇化以靖方隅¶
誓求人瘼勉守亭障無任負恩勵節之至¶
　　　汝州刺史謝上表　　　　　賈　至¶
臣某言伏奉某月日制(一作/敕)除臣汝州刺史捧荷恩私¶
違離軒陛専城之寄則厚魏闕之心斯切即以今月至¶
州上訖臣某誠惶誠恐頓首頓首臣遭遇艱難謬忝近¶
<pb:KR4h0022_WYG_584-6b>¶
侍扈廵巴蜀朝覲朔方﨑嶇三年恒伏輿下(一作/軫)而才¶
微智淺内不能申竒謀異畫外不能預武毅崇(一作/戎)勲¶
掌翰承榮日以為愧屬陛下神武勘難再構乾坤動植¶
生靈濟於塗炭臣以庸劣績用無聞生覩中興以為殊¶
幸官登列守彌覺叨榮汝墳(一作/濆)之人久罹殘賊閭閻¶
凋弊萑蒲未静闡陛下慈䘏之㫖承陛下雷霆之威緝¶
理疲人畏懷亡命均其(一作/爾)賦役免其農桑庶慿睿謀¶
迄可底定敢勵鉛刀之割終於(一作/成)犬馬之戀不任慺慺之¶
<pb:KR4h0022_WYG_584-7a>¶
至謹奉表陳謝以聞臣某誠惶誠恐頓首頓首謹言¶
　　　忠州刺史謝上表　　　　　李吉甫¶
臣某言伏奉恩命擢授臣持節忠州諸軍事守忠州刺¶
史越自東海牧於巴中秩優専城任切謡俗臣某誠歡¶
誠喜頓首頓首頃以進取乖方譴累斯及逺投海裔分¶
棄朱崖(類表作生/涯恐是)陛下精意饗天覃恩率土故臣得澡¶
身霈澤剖竹藩方(一作/方州)恩出九重謗銷衆口受命之日¶
心魂載馳屬楚越途遥奔馳道阻泝流七干陟(一作/涉)險¶
<pb:KR4h0022_WYG_584-7b>¶
非一虐暑嬰癘羸骸僅存以今月七日舁曵到所部上¶
訖臣徃嵗曲臺掌禮已蒙(一作/承)訪對之榮南宫起草猶¶
兼表蕝之任陛下展事宫廟臣實職導乘輿接星仗於¶
鈎陳趨日馭於黄道奉璋薦鬯左右天威增秩進階霑¶
濡慶渥臣業以儒進才匪時須書生之幸亦已過分中¶
貽謗缺咎則自招(一作/已貽)今荷寵光恩由天造勤(一作/期)勵¶
精於緝理庶有効於㳙塵(一作/埃)巴山萬里峽水千仞微¶
分(一作/公非)何寄長瞻北辰臣無任感戴屏營之至謹遣衙¶
<pb:KR4h0022_WYG_584-8a>¶
官朝散大夫試兖州長史賜紫金魚袋宇文儇奉表陳¶
謝以聞臣某誠惶誠恐稽首頓首謹言(一作皆/唐類表)¶
　　　為汝州刺史謝上表　　　　穆　貟¶
臣某言伏奉正月九日敕授臣使持節汝州諸軍事守¶
汝州刺史充本州防禦使臣祗荷寵命兢惶戒路以今¶
月二十五日到州上訖臣聞位非所據榮實為憂任過¶
於量勤不補敗伏自省懼心魂震驚臣某誠惶誠恐頓¶
首頓首臣頃佐方鎭本逃饑寒推遷嵗時累忝班序而¶
<pb:KR4h0022_WYG_584-8b>¶
身逺跡賤才薄官微宣力中朝事将望絶昨者一介陪¶
𨽻萬國朝元不寤日月垂明幽隠斯燭荒徼末效記意¶
於勞問之初愚懇微誠畢辭於朝賀之次亦既信宿遽¶
承寵光况地屬王畿任當時要憂寄所切文武是資何¶
堪負乘又過奨擢唯當以竭誠自勵戒懼自持庶副所¶
受安人理戎之命少酬萬一無任懇悃屏營之至謹遣¶
某官奉表陳謝以聞¶
　　　為福州刺史謝上表　　　　常　衮¶
<pb:KR4h0022_WYG_584-9a>¶
臣某言奏事官特進試鴻臚卿臣郝誠益(類表作/誠溢)至伏¶
奉墨制優答兼賜手詔宸㫖寵臨榮渥光被跪讀流汗¶
捧抃失容臣某誠懽誠喜頓首頓首伏以聖慈宥過朝¶
奬踰涯敢希身榮以冒班列殊死陳乞冀遂愚誠天覆¶
棄瑕藩寄如舊宜勵駑鈍以効㳙塵(類表/作毫)不敢稽恩有¶
&KR0804;承命感戴欣躍仰荷殊私踧踖戰兢實憂曠職謹當¶
宣布徳澤奉行科條苦節以緝疲人誓心擬補前咎夙¶
夜祗畏懲省微勤期於萬一以申上報無任捧戴屏營¶
<pb:KR4h0022_WYG_584-9b>¶
之至謹奉表以聞¶
　　　潮州刺史謝上表¶
臣某言臣冐犯刑章合當萬死曲蒙慈貸特賜再生仍¶
假分符更承寵授感恩待罪心魂戰越以九月十一日¶
到州上訖臣某誠惶誠恐頓首頓首臣凡賤末品非才¶
冒榮虚忝國恩實昧朝典尸榮無補公責所歸竊自循¶
省早宜譴黜永惟光顧未答殊私慙負至深悚惶靡及¶
陛下以大聖承統以至眀照臨孝思感於天地儉徳齊¶
<pb:KR4h0022_WYG_584-10a>¶
於堯禹道在還淳化先無事臣宜進賢以報國同力(一/作)¶
(休/)以守公而乃輕奏忠良茍循愚執豈非臣褊心失措¶
躁遽而然亦是速戾之時迷誤至此負恩既重自孽何¶
逃處之嚴刑猶未逭責豈謂特廻宸斷俯降天慈矜臣¶
蠢愚憫臣孤弱全其将朽之骨復其已逝之魂俾奉藩¶
條獲從職守悚愑懼荷罔知所圖臣自辭闕庭深省罪¶
釁(一作/釁咎)未嘗頃刻輙忘悔尤中朝再馳毎步懲戒終夜¶
不寐毎思兢慙尚偷餘生誓将改過敢惜微命以自懐¶
<pb:KR4h0022_WYG_584-10b>¶
安惟勵丹誠庶答鴻覆况親人之寄在逺猶切謹當宣¶
揚聖化慰撫海隅少安疲甿以展微効伏以差使上謝¶
有虧格文跼蹐憂惶不敢専擅無任懇廹之至謹附本¶
道觀察使附便使奉表陳謝以聞¶
　　　柳州刺史謝上表　　　　　李吉甫¶
臣某言伏奉詔書授任柳州刺史以今月二十五日(柳/宗)¶
(元集作/二日)至所部上訖臣某誠惶誠恐頓首頓首臣前嵗¶
以疾(集作/久)停官去年蒙恩除替便欲裂裳裹足趨赴京¶
<pb:KR4h0022_WYG_584-11a>¶
師以舊疾所嬰彌年未愈逮及今夏始就歸途襄州(集/作)¶
(陽/)節度使于頔與臣早嵗同官見臣當暑在道懇留就¶
舘尋假職名意欲厚臣非臣本(集作/所)願伏惟陛下光被之¶
徳道已洽於區中憂濟之勤心毎徧於天下常以萬邦¶
共理必藉於循良一物不遺尚延於愚邈假臣寵渥重¶
領方州駑駘復効於馳驅(集作/奔馳)枯朽更同於華秀臣某¶
誠懽誠喜頓首頓首臣聞潢汚易竭徒有朝宗之願犬¶
馬無識猶知戀主之誠揣分則然惟天所鑒况臣昔因¶
<pb:KR4h0022_WYG_584-11b>¶
左官一紀于外子牟馳心于魏闕汲黯注意(集作/積思)於漢¶
庭豈伊非夫(類表作臣豈非人/集作豈非其人)獨無斯戀去就者榮辱¶
之主朝廷者仕進之源臣子之宜忠貞所志臣雖心同¶
犬馬而分比潢汙幸躡康衢意(集作/竟)悲往蹇臣之此誠¶
口不能諭意欲自(集作/悉)達文非盡言此臣所以自咎自¶
傷恨乖志願猶冀苦心勵節上奉詔條恵寡安(集作/䘏)貧¶
下除人瘼恭宜皇化少答鴻私不勝感戴歡欣之極謹¶
遣軍事衙前虞候王國清奉表陳謝以聞¶
<pb:KR4h0022_WYG_584-12a>¶
　　新唐書李吉甫傳改郴移饒舊唐書乃以郴為栁¶
　　致柳宗元集三十八卷誤收兩表前題謝除云奉¶
　　三月十三日制六月二十七日上訖此即宗元表¶
　　也後但題謝上又云今月二十日上訖月日文理¶
　　皆非宗元事其為吉甫何疑¶
　　　饒州刺史謝上表¶
臣某言今月五日中使劉元晏奉宣聖㫖擢授臣饒州¶
刺史兼賜官告仍至當州送上者臣與元晏某(一作/其)月¶
<pb:KR4h0022_WYG_584-12b>¶
二十三日至州上訖臣伏以郡守分符朝有常典王人¶
賜告班(一作/榮)竝貴臣事出非常恩超往例拜(一作/抃)舞之¶
際悲歡失容臣某誠歡誠喜頓首頓首臣聞千年一聖¶
生聖(一作/此)時者為遭逢萬朝一昌偶昌期(一作/斯運)者為嘉¶
會臣頃者毎念生聖時逢聖運而職在遐外莫能自通¶
何嘗不顧影獨悲捫心屢泣晝望白日夜瞻北辰豈謂¶
分寸之績未施丹懇之誠若感微藿傾心葢草木之常¶
分太陽廻燭及幽逺而不遺今陛下降不次之恩授分¶
<pb:KR4h0022_WYG_584-13a>¶
憂之地拜章承㫖皆自中人聖渥霑濡天威咫尺從此¶
萬里不為孤臣臣某誠歡誠喜頓首頓首臣又聞臣子¶
之道犬馬代勞義不辭難分當竭命臣竊以(一作/鄙)飽食¶
厚祿肌(一作/肥)生澤膚猶願荷戈於逐虜之疆免胄於捐¶
軀之所至於理財均賦恵寡安貧勸農桑敦學校儒吏¶
之常節駑駘顧何以堪當此殊勞少答𤣥造高秩以忝¶
鴻私未酬慺慺此誠没齒無怠不任感涕屏營之至(三/十)¶
(八字一作駑駘匪勞願上表詔條下除人瘼/恭宣大化少答鴻私不勝感戴欣歡之極)¶
<pb:KR4h0022_WYG_584-13b>¶
　　一作皆唐類表¶
　　　柳州刺史謝上表　　　　　　柳宗元¶
臣宗元言臣伏奉三月十三日制除臣使持節柳州諸軍¶
事守柳州刺史以六月二十七日到州上訖臣宗元誠¶
惶誠恐頓首頓首早以文律參於士林徳宗皇帝遷於¶
衆流擢列御史陛下嗣登寶位微臣官在禮司百寮稱¶
賀皆臣草奏臣以不愼交友旋及禍訩(集作/誣)聖恩𢎞貸¶
謫在善地累更大赦獲奉詔追違離十年一見宫闕親¶
<pb:KR4h0022_WYG_584-14a>¶
受朝命牧人逺方漸輕不宥之辜特奉分憂之寄銘心¶
鏤骨無報上天謹當宣布詔條竭盡駑蹇皇風不異於¶
遐邇聖澤無間於華夷庶答鴻恩以塞餘罪無任感恩¶
隕越喜懼之至謹遣軍事才将劉伯通奉表以聞¶
　　　代永州韋刺史謝上表¶
臣某言臣伏奉某月日制書除臣永州刺史以某月日¶
到州上訖受命若驚臨職彌懼臣某誠惶誠恐頓首頓¶
首臣以無能累更事任神州赤縣實所備嘗過量逾涯¶
<pb:KR4h0022_WYG_584-14b>¶
毎深兢惕不謂聖恩推擇濫駕朱輪祿秩徒增詎施乳¶
哺之恵服命虚受寕興襦袴之謡况此州地極三湘俗¶
參百越左袵居椎髻之半可墾乃石田之餘曠牧守於¶
再秋彌驕獷俗代征賦於三郡重困疲人分災本出於¶
一時積弊遂逾於十稔撫安未易知法出而姦生子育¶
誠難懼力勞而功寡夙夜憂切不敢遑寧謹當宣布天¶
慈奉揚神化以日繫月儻或有成少裨愷悌之風因答¶
生成之造臣無任感恩隕越之至¶
<pb:KR4h0022_WYG_584-15a>¶
　　　道州刺史謝上表　　　　　吕　温(英華作/吕頌非)¶
臣某言臣去十月十七日蒙恩授使持節道州諸軍事¶
守道州刺史奉命星馳不敢遑息以今月七日(類表作/二十八)¶
(日/)到州上訖祗寵自天戰(類表/作抃)跼無地臣某誠兢誠感¶
頓首頓首臣謬以孱庸早忝朝序再塵憲府三踐文昌¶
竟不能著稱彌綸賛肅綱紀合行殿黜(集作誠/合休黜)翻蒙奨¶
任共至公之理分子物之憂自古審官莫斯為重臣才¶
乏吏用識昧政經将何以克副聖心撫寜遐俗唯當勤¶
<pb:KR4h0022_WYG_584-15b>¶
宣皇(一作/王)化䖍奉彛章苦節勵精(類表作/精心)少酬萬一臣¶
無任受恩感激之至謹奉表陳謝以聞¶
　　　衡州刺史謝上表¶
臣某言伏奉五月十一日恩制授臣使持節衡州諸軍¶
事守衡州刺史散官勲賜如故謹以七月十五日到本¶
州上訖恭承寵命循顧庸虚感抃失圖戰跼無地臣某¶
誠感誠懼頓首頓首臣聞三載陟明虞書盛典六條舉¶
最漢制宏規必在上允帝俞俯諧師錫臣謬領郡務素¶
<pb:KR4h0022_WYG_584-16a>¶
無吏能䖍守國章布宣皇化匪寧(一作/能)夙夜再換炎凉¶
仰奉陛下憂勤以恤逺人凋瘵雖檢身肅下不敢愧於¶
神明而阜俗移風竟未彰於績用将何以特膺睿奨簡¶
在宸心當愷悌之旁求副(集作/辱)循良之愼(集作/盛)選省躬¶
增愧(集作/惕)殞首知慙謹當恪勵(集作/罄竭)精誠策磨朽鈍冀¶
(集作/庶)立日新之効少酬天覆之恩實望聖慈照臣肝膽¶
臣無任感躍屏營之至謹差某官某乙奉表陳謝以聞¶
　　　黔州刺史謝上表　　　　　吕　頌¶
<pb:KR4h0022_WYG_584-16b>¶
臣某言伏奉去年某月日恩敕授臣使持節都督黔州¶
諸軍事守黔州刺史兼御史中丞(一作/大夫)臣某中謝臣以¶
今年某月日到所部上訖螢爝之光無裨日月螻蟻之¶
垤謬厠丘山臣素以凡庸㓜乏師訓遭逢聖代(一作/多難)志¶
業無聞往昔建中之初嘗備對敭之末臣於延英殿獻¶
大禮賦一首特奉恩㫖令臣自讀天顏咫尺芻鄙必聞¶
一覽繁詞三蒙眷奨宣付史舘列在圖書此微臣之榮¶
一也尋屬賊臣希烈上表臣奉詔奔馳因兹淪陷臣忍¶
<pb:KR4h0022_WYG_584-17a>¶
死効節偷生竭忠分士伍以弱枝獻土地以強幹當元¶
&KR0495;授首之際亂兵害帥之時玉石不分生殺(一作/殺傷)未定¶
初則𫝊臣及禍後乃知臣僅存陛下分命宰臣念形于¶
色始臨軒而出涕終省表而再歡君上之慈古今未有¶
此微臣之榮二也妖氛既殄飛詔追臣就拜銀青仍(一/作)¶
(特/)加金印授官華省列位聖朝萬死之中再肉白骨九¶
泉之下獨見青天此微臣之榮三也去嵗季春(一作去/年春)¶
陛下與太子諸王賦詩見宴中書宣付遍示百寮凡在¶
<pb:KR4h0022_WYG_584-17b>¶
臣下(一作/朝臣)無不奉和擢居第一唯臣一人獨荷殊旌乃¶
(一作/仍)蒙厚錫光生御札榮溢天衢百辟具瞻萬人𫝊誦¶
此微臣之榮四也臣本書生謬登清秩始詳刑政旋改¶
轄司陛下不念愚蒙(一作念/臣愚衷)擢臣非次草奏之地忽降¶
旌旄郎署之間遽(一作/速)遷方鎭此微臣之榮五也臣聞¶
受寄崇者其勲大荷恩重者其感深今臣無迹可稱無¶
功可紀累承睿渥叨冒寵章草木逢春罔答陽和之煦¶
昆蟲啓蟄寧知天地之仁将何以受陛下非次之恩答¶
<pb:KR4h0022_WYG_584-18a>¶
陛下殊常之造臣伏以黔巫逺(一作/遐)僻山洞阻深地極¶
荒陬人多逋梗不生五穀不(一作/豈)識桑蠶廹之則鳥獸¶
同羣緩(一作/綏)之則木石為伍臣謹當申明朝典宣布皇¶
慈扇以仁義之風諭以君臣之道俾知敎化或漸庶幾¶
誓安逺人永清殊俗臣無任荷恩冒寵之至¶
　　一作皆唐類表¶
　¶
　¶
<pb:KR4h0022_WYG_584-18b>¶
　¶
　¶
　¶
　¶
　¶
　¶
　¶
　文苑英華卷五百八十五¶
