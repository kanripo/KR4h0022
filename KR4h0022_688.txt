# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:59.770753
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷六百八十九
<pb:KR4h0022_WYG_688-1a>¶
欽定四庫全書¶
　文苑英華巻六百八十九　宋　李昉等　編¶
　薦舉上(銓選/附)¶
　　答張九齡書一首¶
　　與權侍郎書一首¶
　　答栁福州書一首¶
　　與兵部李侍郎書一首¶
　　為人求薦書一首¶
<pb:KR4h0022_WYG_688-1b>¶
　　與祠部陸貟外書一首¶
　　與汝州盧郎中論侯喜書一首¶
　　與鄭伯儀書一首¶
　　薦所知於徐州張僕射書一首¶
　　代書書一首¶
　　　答張九齡書　　　　　　姚元崇(見張九/齡集)¶
忽辱牋翰喜慰攸集退惟自(張集/作循)省(文粹作退/惟自省)慙懼亦¶
深實智力之所不逮也宜朝廷之所見責也僕本凡近¶
<pb:KR4h0022_WYG_688-2a>¶
之才素非經濟之具叨承過聴謬膺朝委自少及長從¶
微至著唯以直道為業匪以曲路期通歴官三朝年逾¶
一紀凡所稱薦罕避嫌疑實有祁奚之舉非無許允之¶
對則天之世已被流言行之有恒乆而自辨近䝉奬擢¶
倍勵駑庸毎以推賢進士為務欲使公卿大夫稱職豈¶
陽鱎之或用及觧狐之可為而悠悠之徒未是(張集/作足)矜¶
察嗷嗷之口欲以中傷上恃天聰俯伏神道既不得奉¶
身而退但知信心而前然顧無隠匿(文粹/作慝)亦死為明分¶
<pb:KR4h0022_WYG_688-2b>¶
矣猥惟不敏敬承厥休持當座銘永為身寳元崇頓首¶
　　　與權侍郎書　　　　　　　栁　冕¶
冕白昔仲弓問為政子曰先有司有司之政在於舉士¶
是以三代尚徳尊其教化故其人賢西漢尚儒明其理¶
亂故其人智後漢尚章句師其傳習故其人守名節魏¶
晉尚姓羙其(文粹無/此三字)氏族故其人矜伐隋氏尚吏道貴¶
其官位故其人寡㢘恥唐承隋法不改其理此天(集有/下字)¶
所以待聖主正之何者進士以詩賦取人不先理道明¶
<pb:KR4h0022_WYG_688-3a>¶
經以墨義考試不本儒意選(文粹有/人字)以書判殿最不尊¶
人物故吏道之理天下天下奔競而無亷恥者以教之¶
者末也閣下豈不謂然乎自頃有司試明經奏請毎經¶
問義十道五道全寫疏五道全寫注其有明聖人之道¶
盡六經之意(集有/義字)而不能誦疏與注一切棄之恐清識¶
之士無由而進腐儒之生(文粹作腐/生豎子)比肩登第不亦失¶
乎閣下因從容啓明主稍革其弊奏為二等其有明六¶
經之義合先王之道者以為第一(二字文/粹作上)等其有精於¶
<pb:KR4h0022_WYG_688-3b>¶
誦注者與精於誦疏者以為次等不登此二科者以為¶
下等不亦善乎且明六經之義合先王之道君子之儒¶
教之本也明六經之注與六經之疏小人之儒教之末¶
也今者先章句之儒(文粹/作學)後君子之儒以求清識之士¶
不亦難乎是以天下至大任人至衆而人物殄瘁亷恥¶
不興者亦在取士之道未盡其術也誠能革其弊尊其¶
本舉君子之儒先於理(文粹/作履)行者俾之入仕即清識君¶
子也俾之立(集作/位)朝即王公大人也一年得一二十人¶
<pb:KR4h0022_WYG_688-4a>¶
十年得一二百人三十年得五百人即海内人物不以¶
(集作/亦)盛乎昔唐虞之盛也十六族而已周之興也十亂¶
而已漢之王也三傑而已太宗之聖也十八學士而已¶
豈多乎哉今海内人物顒然思理推而廣之以風天下¶
即天下之士靡然而至矣是則由於有司以化天下天¶
下之士得無亷恥乎冕頓首(六月十/四日)¶
　　　答栁福州書　　　　　　　權徳輿¶
來問見愛慇慇甚厚疏以先師對仲弓先有司之説又¶
<pb:KR4h0022_WYG_688-4b>¶
曰由於有司以風天下誠哉大君子之言理道也今之¶
取士在於禮部吏部吏部(集本文粹並/不疊此二字)按資格以擬官¶
奏郎官以考别失權衡重輕之本無乃甚乎至於禮部¶
求才猶似為仁由已然亦沿於時風豈能自振嘗讀劉¶
秩祭酒上疏云太學設官職在造士士不知方時無賢¶
才臣之罪也毎讀至此心常慕之當時置於國庠似在¶
散地而方以乏賢内訟慨然上奏此君子之心也君子¶
之言也况以䝉劣辱當儀曹為時求人豈敢容易然再¶
<pb:KR4h0022_WYG_688-5a>¶
嵗計偕多有親故故進士初牓有之帖落有之䇿落有¶
之及第亦有之不以私害公不以名廢實不敢自愛不¶
訪於人兩漢設科本於射䇿故公孫𢎞董仲舒之倫痛¶
言理道近者祖習綺靡過於雕蟲俗謂之甲賦律詩儷¶
偶對属况十數年間至大官右職教化所繫其若是乎¶
是以二(集作/半)年以來參考對䇿不訪名物不徴隐奥求¶
通理而已求辨惑而已習常而力不足者則不能囘復¶
於此故或得其人庻他時有通識懿文可以持重不遷¶
<pb:KR4h0022_WYG_688-5b>¶
者而不盡在於齷齪(集本文粹/並在齷齪)科第也明經問義有幸¶
中所記者則書不停綴令(文粹有/釋字)通其義則牆面木偶¶
然遂列上第末如之何頃者參伍其問令書釋意義則¶
於䟽注之内(文粹/作中)茍刪撮㫖要有數句而通者昧其理¶
而未盡有數紙而黜者雖未盡善庻稍得之至於來問¶
明六經之義合先王之道而不在於注䟽者雖今吏部¶
(三字文/粹作令)學究一經之科毎嵗一人猶慮其不能至也且¶
明經者仕進之多數也注䟽者猶可以質驗也不者儻¶
<pb:KR4h0022_WYG_688-6a>¶
有司率情下上其手(文粹/作才)既失其末又不得其本則蕩¶
然矣無乃然乎古人云强勉行道則徳日起而大有功¶
中庸有困而行之勉强而行之鄙雖不敏敢㤀勉之之¶
道邪大凡常情為近習所勝役役(集本文粹/並作沒沒)於聞見汲¶
汲於進取茍避患安時俾躬處休以至老死自為得計¶
豈復有揣摩古今風俗整齊教化根本原始要終長轡¶
逺馭如閣下吐論之若是者耶此鄙人所以喟然三復¶
而不知其止(文粹/作已)也來問又言三代兩漢至近古所尚¶
<pb:KR4h0022_WYG_688-6b>¶
不同豈古化夐逺之不可復耶復因縁漸靡而操執者¶
不之思耶鄙人頑固謹俟餘論因自發舒慙怍無量徳¶
輿再拜(八月十/一日)¶
　　　與(集作/上)兵部李侍郎書　　　韓　愈¶
十二月九日將仕郎守江陵府法曹參軍韓愈謹上書¶
侍郎閣下愈少鄙鈍於時事都不通曉家貧不足以自¶
活應舉覔官凡二十年矣薄命不幸動遭讒謗進寸退¶
尺卒無所成性本好文學因困厄悲愁無所告語遂得¶
<pb:KR4h0022_WYG_688-7a>¶
窮究於經傳史記百家之説沉潜乎訓義反復乎句讀¶
礱磨乎事業而奮發乎文章凡自唐虞以來編簡所存¶
大之為河海髙之為太山明之為日月幽之為鬼神纎¶
之為珠璣華實變之為雷霆風雨竒辭奥㫖靡不通逹¶
惟是鄙鈍不通曉於時事也(集無/也字)學成而道益窮年老¶
而身(一作/智)益困私自憐悼悔其初心髪秃齒豁不見知¶
已夫牛角之歌辭鄙而義拙堂下之言不書於傳記齊¶
桓舉以相國叔向携手以上然則非言之難為(集作/其)聴¶
<pb:KR4h0022_WYG_688-7b>¶
而識之者難遇也伏以閣下内仁外義行髙而徳鉅尚¶
賢而與能哀窮而悼屈自江而西既化而行矣今者入¶
守内職為朝廷大臣當天子新即位汲汲於理化之日¶
出言舉事宜(集作/計)必施設既有聴之之明又有振之之¶
力寗戚之歌鬷明之言不發於左右則後而失其時矣¶
謹獻舊文一巻扶樹教道有所明白南行詩一巻舒憂¶
娛悲雜以瓌恠之言時俗之好所以諷於口而聴於耳¶
也如賜覽觀亦有可採干瀆尊嚴伏增惶恐愈再拜¶
<pb:KR4h0022_WYG_688-8a>¶
　　　為人求薦書¶
某聞木在山馬在肆過之而不顧者雖日累千萬人未¶
為不才與下乗也及至匠石過之而不睨伯樂遇之而¶
不顧然後知其非棟梁之材超逸之足也以某在公之¶
宇下非一日而又辱居姻婭之後是生于匠石之園長¶
于伯樂之廐者也於是而不得知假有見知者雖千萬¶
人亦何足云爾(集作/耳)今幸賴天子毎嵗詔公卿大夫貢¶
士若某等比咸得以薦聞是以冐進其説以累於執事¶
<pb:KR4h0022_WYG_688-8b>¶
亦不自量已也然執事其知某何如哉(六字杭本作/其如某何哉)昔¶
人有鬻馬不售於市者知伯樂之善相也從而求之伯¶
樂一顧焉(一作/馬)價增(一無/增字)三倍某與其事頗相類是故¶
終始言之耳某再拜¶
　　　與祠部陸員外薦士書¶
執事好賢樂善孜孜以薦進良士明白是非為已任方¶
今天下一人而已愈之獲幸於左右其足跡接於門牆¶
之間升乎(作/于)堂而望乎(集作/于)室者亦將一年于今矣念¶
<pb:KR4h0022_WYG_688-9a>¶
慮所及輙欲不自疑外竭其愚而道其志况在執事之¶
所孜孜為已任者得不少助而張之乎誠不自識其言¶
之可採與否其事則小人之事君子盡心之道也天下¶
之事不可遽數又執事之志或有待而為未敢一二言¶
也今但言其最近而切者耳執事之與(集有/同字)司貢士者¶
相知識(集作/誠)深矣彼之所望於執事執事之所以待乎¶
彼者可謂至而無間疑矣彼之職在乎得人執事之志¶
在乎進賢如得其人而授之所謂兩得其求順乎其必¶
<pb:KR4h0022_WYG_688-9b>¶
從也執事之知人其亦愽矣夫子之言曰舉爾所知然¶
則愈之知者亦可以言矣(集作亦/一言也)文章之尤者有侯喜¶
者侯雲長者喜之家在開元中衣冠而朝者兄弟五六¶
人及喜之父仕不逹棄官而歸喜率兄弟操耒耜而耕¶
(蜀本有于/野二字)地薄而賦多不足以養其親則以其耕之事¶
(集本/作暇)讀書而為文以干於有位者而取足焉喜之文章¶
學西漢(集作/京)而為也舉進士十五六年矣雲長之文執¶
事所自知其為人淳重方實可任以事其文與喜相上¶
<pb:KR4h0022_WYG_688-10a>¶
下有劉述古者其文長於為詩文麗而思深當今舉於¶
禮部者其詩無與為比而又工於應主司之試其為人¶
温良誠信無邪妄詐佞(集作邪/佞詐妄)之心強志而婉容和平¶
而有立其趨事静以敏著羙名而負屈稱者其日(集有/已字)¶
久矣有韋羣玊者京兆之從子其文有可取者其進而¶
未止者也其為人賢而有材(一作/行)志剛而氣和樂於薦¶
賢為善其在家無子弟之過居京兆之側遇事輙争不¶
從其令而從其義求子弟之賢而能業其家者羣玊是¶
<pb:KR4h0022_WYG_688-10b>¶
也凢此四子皆可以當執事首薦而極論者主司疑焉¶
則以辨之問焉則以告之未知焉則慇懃而語(集作/論)之¶
期乎有成而後已(集作/止)可也有沈杞者張苰(一作/𢎞)者尉¶
遲紛者李紳者張後餘者李翊者或文或行皆出羣之¶
才也凢此數子與之足以收人望得才(集作/材)實主司疑¶
焉則與(集作/以)解之問焉則以對之廣求焉則以告之可¶
也徃者陸相公司貢士考文章甚詳愈時(集作/亦字)幸在其¶
中而未知陸丞相(集無此/二字)之得人也其後一二年所與¶
<pb:KR4h0022_WYG_688-11a>¶
及第者皆赫然有聲原其所以亦由梁補闕肅王郎中¶
礎佐之梁舉八人無有失者其餘則王皆與謀焉陸相¶
之考文章甚詳也待梁與王如此不疑也梁與王舉人¶
如此之當也至今以為羙談自後主司不能信人人亦¶
無足信者故蔑然(集本注/作蔑蔑)無聞今執事之與司貢士者¶
有相信之資(集有/與字)謀行之道惜乎其不可失也方今在¶
朝廷者多以遊宴娛樂為事而獨執事眇然髙舉有深¶
思長慮為國家樹根本之道宜乎小子之以此言聞於¶
<pb:KR4h0022_WYG_688-11b>¶
左右也愈恐懼(一作/惶恐)再拜¶
　　　與汝州盧郎中論侯喜書¶
進士侯喜古其人為文甚古立意甚堅行止取捨有士¶
君子之操家貧親老無援於朝左舉塲十餘年竟無知¶
遇愈嘗慕其才而恨其屈與之還徃嵗月已多嘗欲薦¶
之於主司言之於上位名卑官賤其路無由觀其所為¶
文未嘗不掩巻而歎去年愈從調選本欲携持同行適¶
遇其人自有家事(集作/難)迍邅坎軻又廢一年及春末自¶
<pb:KR4h0022_WYG_688-12a>¶
京還恠其久無(集作/絶)消息五月初至此自言為閣下所¶
知辭氣激揚面有矜色曰侯喜死不恨矣喜辭親入闗¶
羇旅道路見王公大人數百未嘗有如盧公之知我也¶
比者分將委棄泥塗老死草野今胷中之氣勃勃然復¶
有仕進之路矣愈感其言賀之以酒謂之曰盧公天下¶
之賢刺史也未嘗有所推引盖難其人而重其事今子¶
欎為選首其言死不恨固宜也古所謂知己者正如此¶
耳身在貧賤為天下不知獨見遇於大賢乃可貴耳若¶
<pb:KR4h0022_WYG_688-12b>¶
自有名聲又託形勢此乃(集有/為字)市道之事又何足貴乎¶
子之遇知於盧公真所為知己者也士之修身立節而¶
竟不遇知己前古以來不可勝數或日接膝而不相知¶
或異世而相慕以其遭逢之難故曰士為知己者死不¶
其然乎不其然乎閣下既已知侯生而愈復以侯生言¶
於閣下者非為生謀也感知己之難遇大閣下之徳而¶
憐侯生之心故因其行而獻於左右焉謹狀¶
　　　與鄭伯儀(集作/義)書　　　　　歐陽詹¶
<pb:KR4h0022_WYG_688-13a>¶
居方足下胡妳物故仁孝多感悲慟如何逺助悽惻秋¶
凉體與神康僕素寡悰暢遐亦可悉華下來人(伯儀居/華山之)¶
(隂/也)承今冬以前明經赴調罷舉進士何顛且不沛遊(集/作)¶
(逝/)而能復與居方哉夫非有必行則諫有以(集作/必)拒處¶
情懐歡古人所難(集有/難字)僕於居方亦不易之今流既從¶
川華既歸根輙分間布白致以牋素居方忖覽知及蘧¶
瑗四十九年之已徃陶潜今是昨非之悟焉漁者所務¶
唯魚不必在梁在笱弋者所務唯禽不必在矰在繳國¶
<pb:KR4h0022_WYG_688-13b>¶
家設尊官厚禄為人民也為社稷焉(集作/也)在求其人非¶
與人求在得其人非與人得唯道徳膺厥求唯賢能膺¶
厥徳賢能事事而後見道徳誠誠而後信茍須事事茍¶
須誠誠則必委以務命以職從而覈之四海之大億兆¶
之衆不可逢而安(集作/委)命之是用啓稍異之聞(集作/問)始¶
(集作/殆)致其我樂而自耀者讀徃載究前言則曰明經属¶
以詞賦以事則曰進士中夫程度者取政事最輕小者¶
命以始又中人(二字集/作令)公侯子孫卿大夫子弟能力役¶
<pb:KR4h0022_WYG_688-14a>¶
供給者曰千牛進馬三衛齊郎限以年月終亦試之其¶
有成則陟陟不已乃尊乃厚其有敗則黜黜不已乃戮¶
乃亡取之於諸科暫殊用之於諸科則一良未即以進¶
士賢而明經不賢也但以選才如選材焉以規則失之¶
於方以矩則失之於圓彼方圓畢至然後擇其利用者¶
實之器(三字集/作寳之)中方則善於圓中圓則善於方器(器集/作木)¶
(材/)也者在堅貞而可久(集有/人字)才也者在徳行而有恒不¶
可久不有恒雖售之於今必不售之於後蚩蚩之人貴¶
<pb:KR4h0022_WYG_688-14b>¶
此賤彼是不深逹國家選士之意見近而迷逺者居方¶
寧斯人之徒歟况目覩進士出身十年二十年而終於¶
一命者有之明經諸色入仕須㬰而踐公(集作/卿)相者有¶
之忠與孝相生君與父相随於家羙則於國良為閨門¶
重則為朝廷尚此古今聖賢絶慮萬不失一之得也僕¶
沗居方交㳺自貞元之初于今十有三祀孰(孰熟/通用)得居¶
方之為人甘㫖可求則已在尊長之前矣衣食可讓則¶
已在兄弟之邊矣急難當行則必在交遊之先禮義當¶
<pb:KR4h0022_WYG_688-15a>¶
徃則無在時賢之後晨昏無方之性愛弟友于之情長¶
長之敬下下之眷與朋友之信接物之道居方無不盡¶
則於家於閨門至矣於國於朝廷詎少哉嘗清宵月下¶
寒序火邊或醉或醒接以餘論君子欲其暗然而章惡¶
自衒自媒沽名者二年間見居方求試於詞塲僕恨恨¶
如失才不(集無/不字)如居方地不(集無/不字)如居方方於所得詎¶
止乎得然諸科中升乎一科矣將宜存一梁一笱一矰¶
一繳之義事事誠誠之㫖中規中矩之求委恒久循黜¶
<pb:KR4h0022_WYG_688-15b>¶
陟俟乎暗然之來也况近聞宗懿之中景行居方彌篤¶
焉上以居方逹慈於下下待居方申愛乎上居貧孀孤¶
逺(集作/逹)官(集作/宦)棺襯悉居方竭力已可行咨乎可及饑¶
飽不異魂體皆歸年纔弱冠行跡如此豈徒生哉借如¶
居方束帛到門而有未起居方以藝自謁雖從家命亦¶
已非矣悲哉更逐齊人之後耶僕竊以為知人曩得居¶
方將(集作/以)為居方也洎昨視所行則非居方今聆嘉聞¶
又知居方矣如其知如其知竟復元和以叶愚念得之¶
<pb:KR4h0022_WYG_688-16a>¶
以道為姜為傅不得以道為囘為憲明時之令人豈不¶
善歟面叙不周此亦何云¶
　　　薦所知於徐州張僕射書　　李　翺¶
翺再拜齊桓公不疑於其臣管夷吾信而覇天下攘戎¶
狄匡周室亡國存荆楚服諸侯無(文粹/作莫)不至焉竪刁易¶
牙信而齊國亂身亡不𦵏五公子争立兄弟相及者數¶
世桓公之信於其臣一道也所信者得其人(三字集/作賢)則¶
徳格于天地功及於後代不得其人則不能免其身(文/粹)¶
<pb:KR4h0022_WYG_688-16b>¶
(作得/其死)知人(文粹作/其知人)不易也豈惟覇者為然雖聖人亦不¶
能免焉帝堯之時賢不肖皆立於朝堯能知舜於是乎¶
驩兠放共工流(集作放驩/兠流共工)殛鯀竄三苖舉禹稷臯陶二¶
十有二人加諸上位故堯崩三載四海遏密八音後代¶
之人皆謂之帝堯焉向使堯不能知舜而遂尊驩兠共¶
工之黨於朝禹稷臯陶之下二十有二人不能用則堯將¶
不得為齊桓公爾(集作/矣)豈復得曰大哉堯之為君也唯¶
天為大唯堯則之蕩蕩乎民無能名焉者哉春秋曰夏¶
<pb:KR4h0022_WYG_688-17a>¶
滅項孰滅之盖齊滅之曷為不言齊滅之為桓公諱也¶
春秋為賢者諱此滅人之國何賢之爾君子之惡惡也¶
嫉始(英華作/妬非)善善也樂終桓公嘗有繼絶存亡之功故¶
君子為之諱也繼絶存亡賢者之事也管夷吾用所以¶
能繼絶世存亡國焉耳(蜀本有/矣字)竪刁易牙用則不能也¶
向使桓公始不用管夷吾未有(集作/用)竪刁易牙争權不¶
𦵏而亂齊國則幽厲之諸侯也始用賢而終身諱其惡¶
君子之樂用賢也如此始不用賢以及其終而幸後世¶
<pb:KR4h0022_WYG_688-17b>¶
之掩其過也則㣲矣然則居上位流徳澤於百姓者何¶
所勞乎勞於擇賢得其人(口集作/力措)諸上使天下皆化之¶
焉而已矣兹(文粹/作今)天子之大臣有土地千里者孰有如¶
執事之好賢不倦者乎盖得其人亦多矣其所可求而¶
不可取者則有人焉隴西李觀竒士也伏聞執事知其¶
賢將用之未及而觀病死昌黎韓愈得古文之遺風明¶
於理亂根本之所由伏聞執事又知其賢將用之未及¶
而愈為宣武軍節度使之所留(集作/用)觀愈者(集作/皆)豪傑¶
<pb:KR4h0022_WYG_688-18a>¶
之士也如此人不時出觀自古天下亦有數十(文粹/作百)年¶
無如其人者焉執事皆得而知之皆不得而用之翺實¶
為執事惜焉豈唯翺一人而已後之讀前載者亦必多¶
為執事惜之矣兹有平昌孟郊貞士也伏聞執事舊知¶
之郊為五言詩自前漢李都尉蘓屬國及建安諸子南¶
朝二謝郊能兼其體而有之李觀薦郊於梁肅補闕書¶
曰郊之五言詩其有髙處在古無上其有平處下顧兩¶
謝韓愈送郊詩曰作詩三百首杳然(集作/黙)咸池音彼二¶
<pb:KR4h0022_WYG_688-18b>¶
子皆知言也(集作/者)豈欺天下之人哉郊窮餓不得安養¶
其親周天下無所遇作詩曰食薺腸亦苦強歌聲無歡¶
出門則(集作/即)有礙誰謂天地寛其窮也甚矣復(集作/又)有¶
張籍李景儉者皆竒士(集作/才)也未聞執事(集作/閣下)知之凢¶
賢人竒士自以所負不茍合於世是以雖見之難得而¶
知也見而不能知其賢如勿見而已矣知其賢而不能¶
用如勿知其賢而已矣用(集有/而字)不能盡其才如勿用而¶
已矣能盡其材而容讒人之所間者如勿盡其材而已¶
<pb:KR4h0022_WYG_688-19a>¶
矣故見賢而能知知而能用用而能盡其材而不容讒¶
人之所間者天下一人而已矣兹有二人焉皆來其一¶
人賢士也其一人常常人也待之禮貌不加崇(集作/隆)焉¶
則賢者行而常常人日來矣况其待常常之人禮貌加¶
厚則善人何求而來哉孔子曰吾未見好徳如好色者¶
聖人不好色而好徳者也雖好色而不如好徳者次也¶
徳與色均好之又其次也雖好徳而不如好色者下也¶
最甚不好徳而好色者窮矣有人告曰某所有女國色¶
<pb:KR4h0022_WYG_688-19b>¶
者也天下之人必將極其力而求之而無所愛矣有人¶
告曰某所有人國士也天下之人則不能一徃而先焉¶
是豈非不好徳而好色者乎賢者則宜有以别於天下¶
之人矣孔子述易定禮樂刪詩叙書作春秋聖人也奮¶
乎百世之上其(一作/使)所化之者非其道則夷狄人也而¶
孔子之廟存焉雖賢者亦不能日徃拜之以其益於人¶
者寡矣故無益於人雖孔子之廟尚不能朝夕而事焉¶
况天下之人乎有待於人而不能得(文粹/作禮)善人良士則不¶
<pb:KR4h0022_WYG_688-20a>¶
如無待也嗚呼人之降年不可與期郊將為他人之所¶
得而大有立功於世與其短命而死皆不可知也二者¶
卒有一於郊之身他日為執事惜之不可既矣執事終¶
不得而用之矣雖恨之亦無可柰何矣翺窮賤人也直¶
詞無讓非所宜至于此者也為道之存焉耳不直則不¶
足以伸道也非好多言者也翺再拜¶
　　　代書書　　　　　　　　　白居易¶
廬山自陶謝洎十八賢已還儒風綿綿相續不絶貞元¶
<pb:KR4h0022_WYG_688-20b>¶
初有符載楊衡軰隐焉亦出為聞(集作/文)人今之(集作/其)讀¶
書屬文結草廬於巖谷間者猶一二十人即其中秀出¶
者有彭城人劉軻軻開卷慕孟軻為人軻秉筆慕揚雄¶
司馬遷為文故著翼孟三卷豢龍子十巻雜文百餘篇¶
而聖人之㫖作者之風雖未臻極徃徃而得余佐潯陽¶
郡三年軻毎著文輙來示余余知軻志不息異日必能¶
跨符楊而攀陶謝軻一旦盡齎所著書及所為文訪余¶
告行欲舉進士余方淪落江海不足以發軻事業又羸¶
<pb:KR4h0022_WYG_688-21a>¶
病無心力不能徧致書於臺省故人因援紙引筆冩胷¶
中事授軻且曰子到長安持此札為余謝(集作/謁)集賢庾¶
三十二補闕翰林杜十四拾遺金部元八員外監察牛¶
二侍御秘書蕭正字藍田楊主簿兄弟彼七八君子皆¶
余文友以余愚直常信其言茍于今不我欺則子之道¶
庻㡬光明矣又欲使平生故人知我形體已悴志氣已¶
憊獨好善喜才之心未死去矣持此代書三月十三日¶
樂天白¶
<pb:KR4h0022_WYG_688-21b>¶
　¶
　¶
　¶
　¶
　¶
　¶
　¶
　文苑英華卷六百八十九¶
