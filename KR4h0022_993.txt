# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:14.577044
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷九百九十三
<pb:KR4h0022_WYG_993-1a>¶
欽定四庫全書¶
　文苑英華巻九百九十三　宋　李昉等　編¶
　親族三¶
　　祭姨文二首　　　　　祭女文二首¶
　　祭姪文一首　　　　　祭姪女文二首¶
　　　祭徐氏姨文　　　　　　　李商隱¶
嗚呼追訣慈念一十八年罪積行違上下無禱天怒猥¶
集不誅其身再丁憫凶藐無恃怙號潰荼裂心摧骨崩¶
<pb:KR4h0022_WYG_993-1b>¶
獲見諸甥来奉遷合舊物半同於泥滓新阡方列於松¶
楸斷手折足厥痛非擬終天殁地此誠莫伸寃痛蒼天¶
苦孤蒼天始某兄弟初遭家難内無強近外乏因依祗¶
奉慈顔被䝉訓勉及除常制方志人曹以頑陋之姿辱¶
師友之義獲因文筆實忝科名三千(集作/遷)有司兩被公¶
選再命芸閤叨跡時賢仲季二人亦志儒墨於顯揚而¶
雖未在進脩(進作/脩進)而不隳永惟幽靈盍亦垂鍳今者苴¶
麻假息糞土偷存不即殞傷盖亦有以伏以奉承大族¶
<pb:KR4h0022_WYG_993-2a>¶
載屬衰門三弟未婚一妹處室息𦙍猶闕家徒索然將¶
恐烝嘗有曠闕之憂邱隴絶芟除之主延駐晷刻不敢¶
自私又以祖曽之前未一完兆骨肉之内猶有旅魂將¶
有来兹克用通便以顯之義雖不敢望無忝之訓庶幾¶
或存靈其聞之必將加憫然有以沒齒懐恨粉身難忘¶
者以靈之懿茂而不登遐夀不生賢人使别女致哀猶¶
子為後哀哀天地云胡不仁黙黙神祗其何可訴今嵩¶
奐二子既為我甥誓當撫之以慰幽抱男勸其學使得¶
<pb:KR4h0022_WYG_993-2b>¶
祿仕女求其偶必擇賢良縱乖宅相之徵庶冺忽諸之¶
歎夀堂宿啟潜舟既移那期求訣之悲復見重開(集作/關)¶
之兆以祥忌云近哀憂載迷不獲臨壙逹誠撫柩致奠¶
東望景亳椎心仆身具禭擇蔬灑以淚血日慘風逺叫¶
號無聲伏惟明靈一賜臨鍳孤苦蒼天不孝蒼天¶
　　　祭裴氏姨文　　　　　　　前　人¶
嗚呼哀哉靈有行於元和之年返𦵏於會昌之歲光隂¶
迭代三十餘秋得不以既𦵏(集作/笄)闕廟見之儀枚卜(二/字)¶
<pb:KR4h0022_WYG_993-3a>¶
(集作改/卜言)舉歸宗之禮不幸不祐天實為之椎心泣血孰¶
知所訴恭惟先德實紹𤣥風良時不来百里為政愛女¶
二九思託賢豪誰為行媒来薦之子雖琴瑟而著詠終¶
天壌以興悲謂之何哉繼以沉恙禱祠無冀奄忽凋違¶
時先君子以交辟貟来南轅已轄接舊隂於桃李寄蹔¶
殯之松楸此際兄弟尚皆乳抱空驚啼於不見未識會¶
於沉寃淛水東西半紀漂泊某年方就傅家難旋臻躬¶
奉板輿以引丹旐四海無可歸之地九族無可倚之親¶
<pb:KR4h0022_WYG_993-3b>¶
既祔故邱便同逋駭生人窮困(集作/異)聞見無所及衣裳¶
外除㫖丼是急乃占數東甸傭書販舂日就月將漸立¶
門構清白之訓幸無辱焉既登太常之第復忝天官之¶
選免跡縣政刋書祕邱榮飬之志纔通啟動之期有漸¶
而天神降罰艱棘再丁弱弟㓜妹未筓未冠世(集作/𦙍)緒¶
猶闕家徒屢空載惟家長之寄偷存晷刻之命號天呌¶
地五内崩摧然亦以靈寓殯獲嘉向經三紀歸祔之禮¶
闕然未修是冀苟全得終前限屬劉孽叛換逼近懐城¶
<pb:KR4h0022_WYG_993-4a>¶
懼罹焚發之災永抱幽明之累遂以前月初吉攝縗告¶
靈號歩東郊訪諸耆舊孤魂何託旅櫬奚依垂興欲堕¶
之悲幾有將平之恨斷手觧體何痛如之灑血荒墟飛¶
走同感伏惟朝夕二奠不敢乆離遂遣羲叟一人主張¶
啟奉抱頭拊背戒以信誠附身附棺庶無遺闕壇山榮¶
水實惟我家靈其永歸無或栖寓嗚呼哀哉靈沉綿之¶
際殂背之時某初觧扶床猶能託靣長成之後豈忘遷¶
移頃者以先妣年高兼之多恙每欲諮畫即動作咸涕¶
<pb:KR4h0022_WYG_993-4b>¶
泣既繁寢膳稍减雖云通禮亦所難言荏苒于斯非敢¶
怠忽今則南望顯考東望嚴君伯姨在前猶女在後克¶
當寓殞(疑作/殯)歸養幽都雖歿者之兆宅永安而存者之¶
追攀莫及又以十二房舊城風水為災胡子彭兒藐然¶
孤小雖古無修墓著在典經而忘禮約情亦許通變今¶
則已於左坎(集作/次)别卜鄰(集作/鮮)原重具棺衾再立封樹¶
通年難遇周(集作/同是)月異辰兼小姪寄兒亦来自濟邑騃¶
魂稚魄依託尊靈逺想先域之旁纍纍相望重溝疊陌¶
<pb:KR4h0022_WYG_993-5a>¶
萬古千秋臨穴既乖飲痛何極唯安陽祖妣未祔仍世¶
遺憂昨本卜孟春便謀啟合會雍店東下逼近行營𤇺¶
火朝燃鼓鼙夜動雖徒歩舉櫬古有其人用之於今或¶
為簡率潞冦朝彌則此禮夕行首夏已来亦有通吉儻¶
天鍳孤藐神聽至誠獲以全兹免負遺託即五服之内¶
更無流寓之魂一門之中悉共歸全之地今交親饋遺¶
朝暮饘餬収合盈餘節省費耗所望克終逺事豈敢温¶
飽㣲生苟言斯不誠亦神明誅責老舊僕使纔餘兩人¶
<pb:KR4h0022_WYG_993-5b>¶
靈之組繡餘工翰墨遺跡並收藏篋笥用寄哀傷嗚呼¶
哀哉蕣夭當年骨還舊土箕箒尋移於繼室兄弟空哭¶
於歸魂終天衘寃心骨分裂胞胎氣類寧有舊新呌號¶
不聞精靈何去寓詞寄奠血滴緘封靈其歸来省此哀¶
殞傷痛蒼天苦孤蒼天伏惟尚饗¶
　　　於郎(集作/湖)州别女足娘墓文　李　翺¶
維長慶元年歲次辛丑十二月癸亥朔十九日辛已父¶
舒州刺史翺以酒果之奠敬别於第七女足娘子之靈¶
<pb:KR4h0022_WYG_993-6a>¶
吾以前月二十六(集作/八)日䝉恩改舒州刺史以明日將¶
領汝母等水路赴州故以酒果来與汝别嗚呼我為汝¶
父汝則我(集作/吾)女王命有期不得安處延陵䘮子𦵏不¶
歸呉考之於禮其合矣夫汝之形骨託終此土汝之精¶
神㝠寞不覩上及於天下及於泉鬼神有知汝骨安全¶
永永終古無有後艱我来訣别灑涕(集作/涕淚)漣漣嗚呼哀¶
哉尚饗¶
　　　為外姑隴西郡君祭張氏女文¶
<pb:KR4h0022_WYG_993-6b>¶
　　　　　　　　　　　　　　　李商隱¶
吾配汝先世二十餘年七女五男撫之如一往在南海¶
令子云亡藐爾兩孤未勝多難提挈而至踰涇渉河十¶
年之間母子俱盡念汝差長慰吾最深女德婦容光映¶
姻表秭歸為牧官閑俸優實獲我心用選良對笄旒纚¶
纚環珮鏘鏘螽斯鳯凰兩有深慶汝天(集作/夫)文章播于¶
友朋身否命屯乆而不第郎寧合浦萬里乖離汝寄京¶
師食貧終歲頃吾南返又往朝那汝實從夫適来岐下¶
<pb:KR4h0022_WYG_993-7a>¶
道途雖邇靣集猶妨金馬碧雞長懸魂夣及登農揆去¶
赴天朝汝罷蒲津聿来胥會朝堂夜閤曲榻煴(集作/温)爐¶
稚子雛孫滿吾懐抱汝時不祐忽爾孀殘撫視寃傷載¶
慟心骨旋移計下念汝支離卜室築居言遷頴上潞童¶
作孽使節啟行﨑嶇關山暴露戎旅汝失所怗吾猶未¶
亡念汝弟昆莫任堂構牽哀挽痛偷此殘生日往月来¶
旋更氣序吾衰汝少吾病汝強誰謂一朝汝先吾逝五¶
男未冠二女未笄哀憤之深難念(集作/全)禮道章兒盧七¶
<pb:KR4h0022_WYG_993-7b>¶
取以依吾汝夫先邱逺在江渚群從之内官名且稀劉¶
四頃年固難返𦵏始議權厝遂得嘉占白馬呈祥眠牛¶
薦吉里名三趙地爾九城風水無虞巒岡信羙𦵏於所¶
始古為逹生將命来雲自我為祖今汝之柩斯焉是歸¶
嗚呼言自淮陽已臨洛宅素棺丹旐託宿城隅盤具盃¶
醪儼然已備吾將臨汝用雪沉寃介婦諸孫憂吾衰齒¶
俯令推測云有相妨俗忌巫言吾非甚信牽衣擁路固¶
不可違(集作/遲)女使僕奴寄詞而往肝腸兼潰血淚無行¶
<pb:KR4h0022_WYG_993-8a>¶
嗚呼曩昔容華生平淑婉漠然不見永矣何歸將籍掛¶
諸天遥歸真路將福興靜域湏赴上生將為釁累所招¶
遂淪幽界將是療治不至枉䘮韶年千感(集作/惑)裝懐萬¶
疑疊慮觸途氣結舉月心摧天實為之復將何訴嗚呼¶
汝弟言護靈轜自始及今必誠必信棺衾華好封隧幽¶
深永從汝夫以安𤣥路寃摧漬結殆(集作/文)不勝書嗚呼¶
有靈領吾此意¶
　　　祭姪(集作兄子/十二郎)老成文　　　韓　愈¶
<pb:KR4h0022_WYG_993-8b>¶
貞元十九年五月二十六日季父愈聞汝䘮之七日乃¶
(集有/能字)衘哀致誠使建中逺具時羞之奠告汝二郎子(集/作)¶
(十二/郎)之靈嗚呼吾少孤及長不省所怙惟兄嫂是依中¶
年兄没南方吾與汝俱㓜從嫂歸𦵏河陽既又與汝就¶
食江南零丁孤苦未嘗一日相離也吾上有三兄皆不¶
幸早世承先人後者在孫唯汝在子唯吾兩世一身形¶
单影隻嫂常撫汝指吾而言曰韓氏兩世在(集作/唯)此而¶
已汝時㓜小當不復記憶吾時雖能記憶亦未知其言¶
<pb:KR4h0022_WYG_993-9a>¶
之悲也吾年十九始来京城其後四年而歸視汝又四¶
年吾往河陽省墳墓遇汝從嫂䘮来𦵏又二年吾佐董¶
丞相(集有/幕字)于汴州汝来省吾止一歲請歸取其孥明年¶
丞相薨吾去汴州汝不果来是年吾(蜀本有/又字)佐戎徐州¶
使取汝使(集無/此字)者始行吾又罷去汝又不果来吾念汝¶
從于東東亦客也不可以(蜀本有/乆字)圖乆逺者(袁本作不/可以圖圖)¶
(乆逺/者)莫如西歸將而(集作/成)家而致汝嗚呼孰謂(袁本/作逺)汝¶
遽去吾而(集註/作先)殁乎吾與汝俱少年以為雖暫相别終¶
<pb:KR4h0022_WYG_993-9b>¶
當乆相與處故捨汝而旅食京師以求斗斛之祿誠知¶
其如此雖萬乘之公相吾不以一日輟汝而就也去年¶
孟東野往吾書與汝曰吾年未四十而視茫茫而髪蒼¶
蒼而牙齒動摇念諸父與諸兄皆康強而早世如吾之¶
衰者其能乆在(集作/存)乎吾不可去汝不肯来恐旦暮死¶
而汝抱無涯之戚也孰謂少者殁而長者存強者夭而¶
病者全乎嗚呼其信然耶其夣耶其傳之非其真耶信¶
也吾兄之盛德而夭其嗣乎汝之純明而不克䝉其澤¶
<pb:KR4h0022_WYG_993-10a>¶
乎少者强者而夭殁長者衰者而存全乎未可以為信¶
也夣也傳之非其真也東野之書耿蘭之報則何為而¶
在吾側也嗚呼其信然乎(集作/矣)吾兄之盛德而夭其嗣¶
矣汝之純明冝業其家者不克䝉其澤矣所謂天者誠¶
難測而神者誠難得(集作/明)矣所謂理者不可推而夀者¶
不可知矣雖然吾自今年来蒼蒼者或化而為白矣動¶
摇者或脱而落矣毛血日益衰志氣日益㣲幾何不從¶
汝而死也死(集訌/作如)而有知其幾何離其無知悲不(蜀本/有知)¶
<pb:KR4h0022_WYG_993-10b>¶
(字/)幾時而不悲者無窮期矣汝之子始十(集作/一)歲吾之¶
子始五歲少而强者不可保如此孩提者又可(集作/可)冀¶
其成立耶嗚呼哀哉嗚呼哀哉汝去年書云比得軟脚¶
病往往而劇吾曰是病(集作/疾)也江南(集有/之字)人常常有之¶
未始以為憂嗚呼其竟以此而殞其生乎抑别有疾而¶
至斯極乎汝之書六月十七日也東野云汝殁以六月¶
二日耿蘭之報無月日盖東野之使者不知問家人以¶
日月(集有/如字)　耿蘭之報不知當言日月(集註/作時)東野與吾¶
<pb:KR4h0022_WYG_993-11a>¶
書乃問使者使者妄稱(蜀本/作傳)以應之耳其然乎(集有其/不然乎)¶
今吾使建中祭汝弔汝之孤與汝之乳母彼有食可守¶
而待終䘮則待終䘮而取以来如不能守以終䘮則遂¶
取以来其餘奴婢並令守汝䘮吾力能改𦵏(蜀本有終/𦵏二字)¶
汝於先人之兆然後唯其所願(蜀本有/焉字)嗚呼汝病吾不¶
知時汝殁吾不知日生不能相養(蜀本作/以相養)以共居殁又¶
不得撫汝以盡哀殮不(袁本有/得字)憑其棺窆不(袁本有/得字)臨¶
其穴吾行(唯作/何)負神明而使汝夭不孝不慈而不得與¶
<pb:KR4h0022_WYG_993-11b>¶
汝相養以生相守以死一在(集作/在)天之涯一在地之角¶
生而影不與吾形相依死而魂不與吾夣相接吾實為¶
之其又何尤彼蒼者天曷其有極自今也(集作/已)往吾其¶
無意於人世矣當求數頃之田於伊頴之上以待餘盡¶
(集作/年)教吾子與汝子幸其成長吾女與汝女待其嫁如¶
此而已嗚呼言有極(集作/字)而情不可終汝其知也耶其¶
不知也耶嗚呼哀哉尚饗¶
　　　祭姪女行軍夫人文　　　　令孤楚¶
<pb:KR4h0022_WYG_993-12a>¶
年月日某官某致祭于故十三姪女行軍夫人之靈嗚¶
呼婦德尚柔以冝其家人之不幸生也有涯側聞夫人¶
明懿穠華輝奪夜光鮮侔晨葩行軍之妻尚書之女動¶
而中禮欲不踰矩婉彼宋子歸于鄭武主吏之昌副軍¶
大鹵雲霄兹姑琴瑟方調孰云大年曽莫崇朝曄曄蕣¶
華不思(疑/)風飄瀼瀼薤露先旦而消嗚呼哀哉昔也北¶
来繡帷虧蔽今兹南去丹旐容曵逰矣㝠漠宛然慈惠¶
嫡女墜心良人迸涕嗚呼哀哉本支百世如水一源况¶
<pb:KR4h0022_WYG_993-12b>¶
是鰥夫彌憐小孫千齡共盡萬化如存申奠致詞悲何¶
可言尚饗¶
　　　奠小姪女寄寄文　　　　　李商隱¶
正月二十五日伯伯以果子弄物招送寄寄體魂歸大¶
塋之旁哀哉爾生四年方復本族既復數月奄然歸無¶
於鞠育而未申結悲傷而何(集作/則)極来也何故去也何¶
縁念當稚戲之辰孰測死生之位時吾赴調京下移家¶
關中事故紛綸光隂遷貿寄瘞爾骨五年于兹白草枯¶
<pb:KR4h0022_WYG_993-13a>¶
荄荒塗古陌朝飢誰抱夜渇誰憐爾之栖栖吾有罪矣¶
今吾仲姊反𦵏有期遂遷爾靈来復先域平原卜穴刋¶
石書銘明知過禮之文何忍深情所屬自爾殁後姪軰¶
數人竹馬玉環繡䄡文葆堂前堦下日裏風中弄藥争¶
花紛吾左右獨爾精誠不知所之况吾别娶已来嗣(集/作)¶
(𦙍/)緒未立猶子之義倍切他人念往撫存五情空熱嗚¶
呼榮水之上壇山之側汝乃曽乃祖松檟森行伯姑仲¶
姑冡(集作/壙)墳相接汝来往於此勿怖勿驚華綵衣裳丼¶
<pb:KR4h0022_WYG_993-13b>¶
香飲食汝来受此無少無多汝伯祭汝汝父哭汝哀哀¶
寄寄汝知之耶¶
　¶
　¶
　¶
　¶
　¶
　文苑英華巻九百九十三¶
