# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:06.135398
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷八百二十七
<pb:KR4h0022_WYG_826-1a>¶
欽定四庫全書¶
　文苑英華巻八百二十七　宋　李昉等　編¶
　宴遊五¶
　居處¶
　　盧郎中齋居記一首¶
　　㑹稽虚上人石帆山靈泉北塢記一首¶
　　司徒岐公杜城郊居記一首¶
　　廬陵所居竹室記一首¶
<pb:KR4h0022_WYG_826-1b>¶
　堂上¶
　　草堂記一首　　　　虢州三堂記一首¶
　　廬山草堂記一首　　尉遲長史草堂記一首¶
　　居處¶
　　　盧郎中齋居記　　　　　　李　華¶
鴻鵠遡清風陵顥氣翺翔自得於冥冥之間故虞衡矰¶
繳不能為患甘芻豐秣羈縶駿驥首冠鑁錫身被纓纕¶
力方盛也騁於康逵及其殆也困於鞭策由是智者高¶
<pb:KR4h0022_WYG_826-2a>¶
鴻鵠而卑駿驥豈妄而論之(一無/之字)哉今兇渠假息五兵¶
未偃廟堂有風力之臣征鎮皆方召之老則仁人静士¶
戢伏自持各其志也尚書左司郎中嗣漁陽公盧振字¶
子厚奉世徳而聿修之味道風而㳺泳之處于九江南¶
郭荒榛之下不貽害於身不假力於人夷堆墆填(一作/實)¶
窪穽尋尺無遺材草木不移植書堂齋亭成於指顧高¶
松茂篠森於門巷晏然燕居勝自我得君子出則行其¶
志也公以瑚璉之器為郎官以干將之斷宰赤縣君子¶
<pb:KR4h0022_WYG_826-2b>¶
入則善其身也公就鴻鵠之冥冥捨騏驥之馳騁况大¶
江在下名山當目嘉賔時来拱手長望可以頥神養(一/作)¶
(逺/)夀暢其天和浴乎沂風乎舞雩吾與㸃也潯陽僑舊¶
推仁人焉推智者焉廣徳二年四月五日趙郡李華記¶
　　　㑹稽虚上人石㠶山靈泉北塢記¶
　　　　　　　　　　　　　　　權徳輿¶
靈泉北塢之主人曰大苾蒭虚公於諸佛㣲言義味之¶
中深入圓净之(集作/以是)辯才實智離於二邊嘗經行於邪¶
<pb:KR4h0022_WYG_826-3a>¶
溪稽山之下初石㠶山侣有頴川陳公表乆挂法冠抗¶
迹塵外既以自適為適且悦虚公之風乃捨其北塢為¶
公禪誦之地公既至則䟽翳薈刳擁腫隨其汙崇作為¶
勝勢先是此山無泉逺汲溪流人既勞止而水之為用¶
不足公乃黙以心(集以/作然)感怳若有通崖隒(集作/隙)之下㣲¶
得泉脉及薙草轉石凖潛(集作潗/濬是)沮洳畚之鍤之决之¶
濬之噴若玉竇泄為瑶池净如醍醐瑩若琉璃疑青蓮¶
可植金沙在下恵風天籟相為虚寂然後代(集作/殖)碧鮮¶
<pb:KR4h0022_WYG_826-3b>¶
以相接引清流而備用以盥以潄以糜以茗或以助火¶
化或以袪熱惱日用無窮不知其功使夫後學趨道之¶
徒至於此者則澣濯纓塵漸漬法味還源復往以聲容¶
為類不其至哉貞元初州牧左常侍王君行春訪道因¶
以泉名塢又前代隠賢多逰踐於兹自東晉而下謝敷¶
王子敬支遁白道猷洪偃皆有遺跡(集作/趾)留於巖中今¶
兹公宗本之外又牙以勝槩標品徐㑹稽公李渤(疑/)海¶
則命其溪曰五雲諫大夫齊君避舉則命其山曰玉笥¶
<pb:KR4h0022_WYG_826-4a>¶
其餘冠柱後恵文者有王氏張氏陸氏率用仁智樂兹¶
清輝嘉名競爽以傲軒轂日至泉下為公宗雷雖匡山¶
之社錫杖所叩不足(集作/是)過也毎𤣥闗道機演暢㣲妙¶
聞其一音皆攝妄言以趨静性居常淡然與靈泉為侣¶
(集作/伍)盖戒本其潔定因其止恵取其用然後觀身及泉¶
二具(集作/俱)無得清浄洄澓無入而不自得焉問法者又¶
因泉以見虚公之道斯為至矣三年春獲與公遇俾予¶
傳信故不敢沒其美又不敢蔓其辭時嵗在丁卯二月¶
<pb:KR4h0022_WYG_826-4b>¶
甲子記¶
　　　司徒岐公杜城郊居記¶
司徒岐國公以盛徳相三朝以大中敷五教帝載協龢¶
太階躋平既致用於方内亦宅心於事外神京善地啓¶
夏南出凡十有六里而仁智之居在焉縈迴巗巘左右¶
勝勢徑術逶迤於木杪臺亭&KR1132;嵼於山腹下崇岡冒青¶
蒼步履平夷以至於堂皇四敞賔榻中容宴豆孤齋閑¶
舘幽槩随之乃䦕洞穴以導泉脉其流泠泠或決或渟¶
<pb:KR4h0022_WYG_826-5a>¶
激而杯行瀑為玉聲初䝉於上下終滙於池際白波淪¶
漣繚以方塘輕艫緩棹沿洄上下見煙霞澄霽之狀魚¶
鳥飛沉之適濯于潺湲風于碧鮮紅葩火燃素英雪翻¶
芊眠葱倩杳窱廻合含虚籟以四逹遡清輝而交映故¶
其休休(集作/休沐)燕息盍簮投轄則有鳴佩拖紳宗公雋人¶
金閨(集作/闕)玉堂之賔淑姿脩態流光含睇㢠廻風遏雲之¶
藝中飲笑抃交歡擊莭不知公相之為貴適其適故也¶
易坤之説曰君子以厚徳載物詩曰愷悌君子求福不¶
<pb:KR4h0022_WYG_826-5b>¶
回惟公以徳受福故光明昌大毎温室宴見一人尊禮¶
而不名故其代天工斷國論卓爾以冠羣后暨夫暇日¶
之戾止於斯也則暢天理棲顥氣翛然以遺萬物其無¶
方與其不器與昔子房赤松子之逰且非代教安石東¶
山之賞僻在下國豈若公宻贊化育内諧恬曠如春之¶
仁如樂之和以君臣之交感兼動静之極摯從古以還¶
無公比焉公之華宗自漢延平侯徙杜陵三守本封幾¶
乎千祀故城南墟里多以杜為名逮今郊居不忘厥初¶
<pb:KR4h0022_WYG_826-6a>¶
又以見積厚流澤此焉囘復且公之心無町畦夀若岡¶
陵昭融烜赫未始有極徳輿謬陪衆君子升公之堂嘉¶
招盛集無間弦晦以衆美之不可以不紀也承命遽數¶
(文粹/作書)刻于巖石云¶
　　　廬陵所居竹室記　　　　　房千里¶
凡天地之氣煦嫗乎春曦彤乎夏凄乎秋而冽乎冬楚¶
之南當冬而且曦燕之北當夏而且慄(一作/冽)是皆不得¶
氣之中正人之百骸上陽而下隂陽戒於焮故膏肓欲¶
<pb:KR4h0022_WYG_826-6b>¶
寒隂戒於溺故腎脇欲燠人之外好欲軒冕文彩以為¶
榮似若動且陽焉人之内好欲寡慮恬黙以為泰似若¶
静且隂焉其門外(一作/外門)欲肥馬大車以為熱者其室内¶
欲虚堂廣厦以為清者果反是必為災且妖且病且亂¶
且窮矣天地之性(一作/氣)當夏而冽當冬而曦其嵗時惡¶
人之百骸上陽而不能寒下隂而不能煦其(一有/形字)神瘵¶
外飾文采不能動而榮(一作/且陽)而必慊其心躁(一無/此字)内思¶
恬黙不能静且泰而必汨其志亂(一無/此字)外門凄凄而寒¶
<pb:KR4h0022_WYG_826-7a>¶
者内室彤彤而熱者其士(一作/事)窮予三年夏待罪于廬¶
陵其環堵其棲者率用竹以結其四周植者為柱楣撑¶
者為榱桷破者為霤(一作/寅非)削者為障臼者為樞篾者為¶
繩(一作/纏)絡而籠土者為給(一作/級)横而格(音/各)空者為梁方¶
大暑火烘爆霤坼壤者(一作/此字)若墜于鑪若燎于原舌呀¶
而不能持支墮而不自運赫赫爞爞(一作/熖熖)如列千萬炬¶
于室内視其門即寂寥虚閴(一作/間)若清秋之山焉若寒¶
浦之波焉予乃知嚮所謂天地之氣人之百骸與其心¶
<pb:KR4h0022_WYG_826-7b>¶
形之内外居室之寒燠反是果為災且妖(一作妖/且災)且病¶
且亂且窮也今予方窮不能奮果窮也其處于是亦宜¶
矣天地之氣不能易者也鄒子有吹律之變人之生死¶
不可制者也俞扁有鍼砭之術是二者尤不可革且有¶
道而得(一作/革)之今予室之曦予門之寒予亦姑思其治¶
之之道將爇其廬而斬其工竹室(一無此/二字)其能永永以¶
爍予書其詞于壁(一作皆/唐文粹)¶
　　堂上¶
<pb:KR4h0022_WYG_826-8a>¶
　　　草堂記　　　　　　　　　栁　識¶
海昬縣東北一二里有澄陂永泰初檢校左司郎中蘭¶
陵蕭公置草堂于陂上偶然疏鑿從其易也虚楹東向¶
清曠十里傍有古樹宻竹一如籬落澄漪風篁終日不¶
厭非出非處優㳺中道于兹三年矣紫篠為門蔬圃取¶
給怡愉色充止足於斯士君子皆仰其清逹也清而多¶
愛達而彌約曩昔持憲仁徳恤刑進退之道道皆可勸¶
予學史者也得而紀述思簡予天下之士往嵗天子自¶
<pb:KR4h0022_WYG_826-8b>¶
鳳翔歸于上都大兵之後秦人䧟法抵冒者衆疑似詿¶
誤者倍之皇綱初振國典未一公職在畿甸位卑才露¶
京尹器之委以決獄惟刑之恤上簡帝心向三年遷以¶
持憲歴臺三院折獄如初或如絲棼因我繩直盖亦多¶
矣不其才難未止於此當此之時冦逆雖却而猶金方¶
播氣事多隂勝公仁勇中發忘危與衆前後按乎舊獄¶
察色見情疑似當刑口伏心怨果斷出之者數百人去¶
其智足飾非盤根難狀為無辜之害者亦數十人持憲¶
<pb:KR4h0022_WYG_826-9a>¶
如此仁乎至哉向使生全愛養之心不備乎隂陽運用¶
之才則視人殘傷空歎息而已焉能密網之中多所濟¶
活昔人有生全之功髙眀待封者欲人行之所以彰其¶
善也知止足者委順志之所以誨(一作/晦是)其善也其意不¶
同同歸於徳其徳雖異觀各有宜詩曰愷悌君子民之¶
父母此之謂也予家於脩江之上十年矣兹地阻逺兵¶
戈不至而猶日見乎罷人貨鬻之怨時聞乎豺狼凌肆¶
之殘春對乎凄風苦雨之音暮秋經乎炎燠札瘥之氣¶
<pb:KR4h0022_WYG_826-9b>¶
又見野有此當益感歎而已大厯二年正月七日左拾¶
遺栁識述¶
　　　虢州三堂記　　　　　　　吕　温¶
應龍乗風雲作雷雨退必蟠蟄以全其力君子役智能¶
統機劇退必宴息以全其性力全則神化無窮性全則¶
精用不竭深山大澤其所以蟠蟄乎髙齋清地(集作/池)其¶
所以宴息乎虢州三堂者君子宴息之境也開元初天¶
子思二南之風並選宗英共持理柄虢大而近匪親不¶
<pb:KR4h0022_WYG_826-10a>¶
居時惟五王出入相授承平易理逸政多暇考卜唯(一/作)¶
(佳/)勝作為三堂三者明臣子在三之節堂者勵宗室克¶
構之義豈徒造適實亦垂訓居徳樂善何其盛哉然當¶
時漢同家人魯用王禮棟宇制度非諸侯居後刺史馬¶
君錫因其頽陊始革基構豊而不侈約而不陋以琴筑¶
詩書之幽素易綺紈鐘鼔之繁喧雖林池煙景不讓他¶
日觀其廣踰百畝深入重扄廻塘屈盤水(集本文/粹作杏)島交¶
映溟渤轉於環堵蓬壺起於中庭浩然天成孰謂(一本/作曰)¶
<pb:KR4h0022_WYG_826-10b>¶
智及春之日衆木花折岸浦島織沉浮照耀其水五色¶
於是乎襲馨擷竒方舟逶迤樂魚時翻飄蘂雪飛泝沿¶
廽環隠映差池咫尺迷路不知所歸此則武陵仙源未¶
足以極幽絶也夏之日石寒水清松密竹深大栁起風¶
甘棠垂隂於是乎濯纓漣漪解帶升堂晨景火雲隔林¶
無光虚夢沉沉皓璧如霜羽扇不摇南軒清凉此則楚¶
襄蘭臺未足以滌炎鬱也秋之日金飈掃林蓊鬰洞開¶
太華爽氣出闗而來於是乎絃琴端居景物廓如月委¶
<pb:KR4h0022_WYG_826-11a>¶
浩素水涵空虚鳥驚寒沙露滳髙梧境隨夜深疑與世¶
殊此則庾公西樓未足以澹神慮也冬之日同雲千里¶
大雪盈尺四眺無路三堂虚白於是乎置酒褰帷憑軒¶
倚楹瑶階如真玉樹羅生日暮天霽雲開月眀水(集作/氷)¶
泉潺潺終夜有聲此則子猷山隂未足以暢吟嘯也於¶
戲不離軒冕而踐夷曠之域不出戸庭而獲江海之心¶
趣近懸解跡同大隠序閲四時之勝莭宣六氣之和貴¶
而君子可謂(一本/作日)厚矣若知其身既安而思所以安人¶
<pb:KR4h0022_WYG_826-11b>¶
其性既適而思所以適物不以自樂而忽鰥寡之苦不¶
以自逸而忘稼穡之勤能推是心以恵境内則良二千¶
石也方今人亦勞止上思乂息州郡之選重如廷(集作/庭)¶
臣由是南陽張公輟揮翰之任受剖符之寄逰刃而理¶
此焉坐嘯静政令若水木閑人(文粹作/全戸)民如魚鳥馴致¶
其道闇然日章大人以公執友也小人奉命幸來祗謁¶
(十五字一本/止作小子)以通家之好(集作/愛)獲拜床下且齒諸子侍¶
坐於三堂見知惟文不敢無述捧筆避席請書堂隂俾¶
<pb:KR4h0022_WYG_826-12a>¶
後之人知此堂非止燕逰亦可以觀清静為政之道¶
　　　廬山草堂記　　　　　　　白居易¶
匡廬竒秀甲天下山山北峯曰香爐峰北寺曰遺愛寺¶
(一無/此字)介峯寺間其境勝絶又甲廬山元和十一(續廬山/記無此)¶
(字/)年秋太原人白樂天見而愛之若逺行客過故鄉戀¶
戀不能去因面峯腋寺作為草堂眀年春成草堂(集本/文粹)¶
(集草/堂成)三間兩注(集本文/粹作柱)二室四牗廣袤豊殺一稱心力¶
洞北戸來隂風防徂暑也敞南甍納陽日虞祁寒也木¶
<pb:KR4h0022_WYG_826-12b>¶
斵而已不加丹墻圩而已不加白磩階用石羃忩用紙¶
竹簷(集本文/粹作簾)紵幃率稱是焉堂中設木榻四素屏二素¶
(諸本無/此字)漆琴一張儒道佛書各數(數字文粹/作三两)巻樂天既¶
來為主仰觀山俯聽泉旁睨竹(記作/草)樹雲石自辰及酉¶
應接不暇俄而物誘氣隨外適内和一宿體寧再宿心¶
恬三宿後頹然㗳然不知其然而然自問其故答曰(記/無)¶
(此/字)是居也前有平地輪廣十(記作/一)丈中有平臺半平地¶
臺南有方池倍平臺環池多山竹野卉池中生白蓮泉¶
<pb:KR4h0022_WYG_826-13a>¶
(集作/白)魚又南抵石澗夾澗有古松老杉大僅十尺(集作/人)¶
圍髙不知㡬許(許字集/作百尺)脩柯戛雲低枝拂潭如竪幢如¶
張盖(集作如幢/竪如盖張)如龍蛇走松下多灌叢蘿蔦葉蔓駢織¶
成翳日月光不到地盛夏風氣如八九月時下鋪白石¶
為出入道堂北五步據層崖積石嵌空垤堄雜木異草¶
盖覆其上緑隂濛濛朱實離離不識其名四時一色又¶
有飛泉植茗就以烹燀好事者見可以銷(諸本無/此字)永日¶
堂東有瀑布水懸三尺瀉階隅落石渠昏曉如練色夜¶
<pb:KR4h0022_WYG_826-13b>¶
中如環佩琴筑聲堂西倚北崖石(諸本/作右)趾以剖竹架空¶
引崖上泉脉分綫懸自簷注砌纍纍如貫珠霏微如雨¶
露滳瀝飄灑隨風逺去其四旁耳目杖屨可及者春有¶
錦繡谷花夏有石門澗雲秋有虎溪月冬有爐峯雪隂¶
晴顯晦昏旦含吐千變萬狀不可殫記(集作/紀)覼縷而言¶
故無甲廬山者噫凡人豐一屋華一簣而起居其間尚¶
不免有驕矜(諸本/作穏)之態今我為是物主物至致(集作/知)知¶
各以(記作/有)類至又安得不外適内和體寜心怡(諸本/作恬)哉¶
<pb:KR4h0022_WYG_826-14a>¶
昔永逺宗雷輩十八人同入此山老死不返去我千載¶
我知其心以是哉矧予自思從幼迨老若白屋若朱門¶
凡所至(集本并/記作止)雖一日二日輙覆簣土為臺聚拳石為¶
山環斗水為池其喜山水病癖如此一旦蹇剥來佐江¶
(集本并記/無此字)郡郡守以優容撫我廬山以靈勝待我是天¶
與我時地與我所卒獲所好又好求焉尚以冗貟所羈¶
餘累未盡或往或來未遑寜處待予異時弟妹昏嫁畢¶
司馬嵗秩滿出處行止得以自遂則必(記無/此字)左手引妻¶
<pb:KR4h0022_WYG_826-14b>¶
子右手抱琴書終老於斯以成就我平生之志清泉白¶
石實聞此言時三月二十七日始居新堂四月九日與¶
河南元集虚范陽張允中南陽張深之東西二林長老¶
凑公(諸本無/此字)朗滿晦堅等凡二(文粹無/此字)十有二人具齋¶
施茶果以樂(記作/落)之因為草堂記¶
　　　尉遲長史草堂記　　　　李　翰¶
吾友晉陵郡丞河南尉遲緒節闊逹志遐逺含和而不¶
暇(文粹/作假)脩推誠而不詭行外若可渾其中甚清外如可¶
<pb:KR4h0022_WYG_826-15a>¶
雜其中甚静夫求賢逹之趣當考其中若然夫子其逹¶
者歟而境或超詣心或獨得飄飄然不知冠冕之在己¶
浩浩然不知天地之為大其宜(文粹/作㝠)機慎道迹繫心廣¶
人或未覩吾能知之大厯四年夏乃以俸錢構草堂於¶
郡城之南求其志也材不斵全其樸墻不雕分其素然¶
而規制宏敞清泠含風可以却暑而生白矣後有小山¶
曲池窈窕幽徑枕倚於髙墉前有芳樹珍卉嬋姢脩竹¶
隔閡於中屏由外而入宛若壺中由内而出始若人間¶
<pb:KR4h0022_WYG_826-15b>¶
其幽䆳有如此者夫子又有雄辭奥學潤色其事階上¶
何有有羣書萬巻階下何有有空林一瓢非道統名儒¶
不登此堂非素琴香茗不入兹室是知草堂之貴夫子¶
之静天下茫茫人未易悉吾與夫子昔同賔賦三十四¶
年於兹矣吾則棄於世矣歎夫子下位每求其故而有¶
疑焉今觀夫子之志乃鄰於道寥寥草堂自致之資書¶
於壁微吾非俟其嵗秋八月乙丑朔記¶
　文苑英華巻八百二十七¶
