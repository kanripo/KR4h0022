# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:06.087754
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷八百二十六
<pb:KR4h0022_WYG_826-1a>¶
欽定四庫全書¶
　文苑英華巻八百二十六　宋　李昉等　編¶
　宴遊四¶
　亭下¶
　　永州法華寺新作西亭記一首¶
　　零陵三亭記一首　　東亭記一首¶
　　燕喜亭記一首　　　枝江縣南亭記一首¶
　　荇溪新亭記一首　　連山燕喜亭後記一首¶
<pb:KR4h0022_WYG_826-1b>¶
　　郢州孟亭記一首　　通𤣥子栖賔亭記一首¶
　　化洽亭記一首　　　烏程縣修東亭記一首¶
　　　永州法華寺新作西亭記　　栁宗元¶
法華寺居永州地最高有僧曰覺照照居寺西廡下廡¶
之外有大竹數萬又其外山形下絶然而薪蒸篠簜䝉¶
雜擁蔽吾意伐而除之必將有見焉照謂余曰是其下¶
有陂池芙蕖申以湘水之流衆山之㑹果去是其見逺¶
矣遂命僕人持刀斧群而剪焉叢莽下頽萬類皆出曠¶
<pb:KR4h0022_WYG_826-2a>¶
焉茫焉天為之益高地為之加闢丘陵山谷之峻江湖¶
池澤之大咸若有増而廣之者夫其地之竒必以遺乎¶
後不可曠也余時謫為州司馬官外乎常員而心得無¶
事乃取官之禄秩以為其亭其髙且廣盖方丈者二焉¶
或異照之居於斯而不蚤為是也余謂昔之上人者不¶
起宴坐足以觀於空色之實而逰乎物之終始其照也¶
逾寂其覺也逾有然則嚮之礙之者為果礙也(集作/耶)今¶
之闢之者為果闢耶彼所謂覺而照者吾詎知其不由¶
<pb:KR4h0022_WYG_826-2b>¶
是道也豈若吾族之挈挈於通塞(集有乎/字非)有無之方以¶
自狹耶或曰然則宜書之乃書于石¶
　　　零陵三亭記¶
邑之有觀逰或者以為非政是大不然夫氣煩則慮亂¶
視壅則志滯君子必有㳺息之物髙明之具使之清寜¶
平夷恒若有餘然後理達而事成零陵縣東有山麓泉¶
出石中沮洳汙塗群畜食焉墻藩以蔽之為縣者積十¶
數人莫知發視河東薛存義以吏能聞荆楚間潭部舉¶
<pb:KR4h0022_WYG_826-3a>¶
之假以湘源令㑹零陵政龎賦擾民訟于牧推能濟弊¶
来莅兹邑遁逃復還愁痛笑歌逋租匿役朞月辨理宿¶
蠧蔵奸披露首服民既卒稅相與讙歸道塗迎賀閭里¶
門不施胥吏之席耳不聞鼛皷之音鷄豚糗醑得及宗¶
族州牧尚焉旁邑倣焉然而未嘗以劇自撓山水鳥魚¶
之樂澹然自若也乃發墻藩驅羣畜決䟽沮洳搜剔山¶
麓萬石如林積㘭為池爰有嘉木美卉垂冰(集作/水)叢峰¶
玲瓏(集作/瓏&KR0785;)蕭條清風自生翠煙自留不埴而遂魚樂廣¶
<pb:KR4h0022_WYG_826-3b>¶
閑鳥慕静深别孕巢穴沉浮嘯萃不畜而富伐木墜江¶
流于邑門陶土以埴亦在署側人無勞力工得以利乃¶
作三亭陟降晦明髙者冠山嶺下者俯清池更衣膳饔¶
列置備具賔以燕好旅以舘舍髙明㳺息之道具於是¶
邑由薛為首在昔禆諶謀野而獲宓子彈琴而理亂慮¶
滯志無所容入則夫觀㳺者果為政之具歟薛之志其¶
果出於是歟及其弊也則以玩替政以荒去理使繼是¶
者咸有薛之志則邑民之福其可既乎余愛其始而欲¶
<pb:KR4h0022_WYG_826-4a>¶
久其道乃撰其事以書于石薛拜手曰吾志也遂刻之¶
　　　栁州東亭記¶
出州南譙門左行二十六步有棄地在道南南值江西¶
際垂楊傳置東曰東舘其内草木猥奥有崖谷傾亞缺¶
圮豕得以為囿蛇得以為藪人莫能居至是始命披拂¶
蠲䟽樹以竹箭松檉桂檜栢杉易為堂亭梢為杠梁下¶
上徊翔前出兩翼憑空拒江江化為湖衆山横環嶛(集/作)¶
(崦/)闊瀴灣當邑居之劇而忘乎人間斯亦竒矣乃取舘¶
<pb:KR4h0022_WYG_826-4b>¶
之北宇右闢之以為夕室取傳置之東宇左闢之以為¶
朝室又北闢之以為隂室作屋于北牖下以為陽室作¶
斯亭于中以為中室朝室以夕居之夕室以朝居之中¶
室日中而居之隂室以違温風焉陽室以違凄風焉若¶
無寒暑也則朝夕復其號既成作石于中室以告後之¶
人庶無壊元和十二年九月三日栁宗元記¶
　　　燕喜亭記　　　　　　　　韓　愈¶
太原王𢎞中在連州與學佛之(石本無/之字)人景常元恵(石/本)¶
<pb:KR4h0022_WYG_826-5a>¶
(并集本文/粹作慧)者(石本無/者字)游異日從二人者行於其居之後¶
丘荒之間上髙而望得異處焉斬茅而嘉樹列發石而¶
清泉激輦糞壤焚椔(石本作/燔椔)翳却立而視之出者突然¶
成丘陷者呀然成谷窪者為池而缺者為洞若有鬼神¶
異物隂来相之自是𢎞中與二人者晨往而夕忘歸焉¶
乃立屋以禦風雨寒暑既成(石本與英華同止以禦為/避集本作乃立屋以避風)¶
(雨禦寒暑既成文粹作乃立/屋以逰風雨既除寒暑既成)愈請名之其丘曰俟(石本/作埃)¶
(下/同)徳之丘蔽於古而顯於今有俟時(石本無時/字集作徳)之道也¶
<pb:KR4h0022_WYG_826-5b>¶
其石谷曰受謙之谷瀑曰振鷺之瀑谷言徳瀑言容也¶
其土谷曰黄金之谷瀑曰秩秩之瀑谷言容瀑言徳也¶
洞曰寒居之洞志其入時也池曰君子之池虚以鍾其¶
美盈以出其惡也泉之源曰天澤之泉出髙而施下也¶
合而言(石本/作名)之以屋曰燕喜之亭取詩所謂魯侯燕喜¶
頌者(石本文粹/作者頌)也於是州民之聞者(二字石本文/粹作老聞而)相與¶
觀焉曰吾州之山水名於(石本無/於字)天下然而無與燕喜¶
者比經營於其(石本無/其字)側者相接也而莫宜(石本文/粹作直)其¶
<pb:KR4h0022_WYG_826-6a>¶
地凡天作而地(石本無/地字)藏之以遺其(石本無/其字)人乎𢎞中¶
自吏部(集注有侍郎二字文粹/有侍字西本有郎字)貶秩而来次其道塗所¶
經自藍田山(石本無/山字)入商洛渉浙湍臨漢水升峴首以¶
望方城出荆門下岷江過洞庭上湘水行衡山之下繇¶
柳踰嶺猿狖所家魚龍所宫極幽遐瓌詭之觀宜其於¶
山水飫聞而厭見也(石本無也/字集作之)今其意乃(石本集本/並有若字)不¶
足傳曰知者樂水仁者樂山𢎞中之徳與其所好可謂¶
協矣智以謀之仁以居之吾知其去是而(石本集本/並無而字)羽¶
<pb:KR4h0022_WYG_826-6b>¶
儀於天朝也不逺矣遂刻石以記¶
　　　枝江縣南亭記　　　　　　皇甫湜¶
京兆韋庇為殿中侍御史河南府司録以直裁聽羣細¶
人憎(集作/増)搆之責椽南康移治枝江百為得宜一月遂¶
清乃新南亭以適曠懐亭(集無/此字)俯湖水枕大驛路地形¶
髙低四望空平青莎白沙椌柞縁崕澁(集作/立)芰圓葭誕¶
漫朱華接翠裁(集作/栽)緑繁葩春燭決湖穿竹渠鳴郁郁¶
潛魚歴歴産鏡嬉碧浄鳥白赤洗翅窺喫纈霞縠烟旦¶
<pb:KR4h0022_WYG_826-7a>¶
夕新鮮冷唳暄啼怨柳情綿令君騁望逍遥湖上令君¶
宴喜絃歌未已其寮(集無此/二字)其民日致(集作/列)欣游成¶
使纓嘆戀停車止征實為官業而費家貨不妨適我而¶
能恵衆嗚呼是乃仁術也豈直目觀而已乎吾知韋君¶
若是也多惜以尺刀效小割異日賦政千里緫戎疆場¶
吾知其辯終也亦若是而已矣乃為作記刻于兹石以¶
圖永久¶
　　　荇溪新亭記　　　　　　　李　濆¶
<pb:KR4h0022_WYG_826-7b>¶
上臨御明年濆自洛陽令之太守詔牧滁民之三月得¶
古溪郡之東北十里按地圖志在皇道山之右昔始皇¶
途經是山因以名焉其下西永陽嶺迸溪(一作/流)于荇溪¶
此溪是也不濬川導廣泉演漾潭島影溢江漢埇中流¶
袤平壇四浪滉朗雙𣲖委輸襟帶一川斜畍千畝無茭¶
苗蘋萍之雜其淼練如也有廢亭占勝之地其狀依然¶
也照晴而空水相鮮澄逺而霽山㵼色趣向竒狀不可¶
窮竟訪郡之長老考亭之廢興皆曰三十甲子二周星¶
<pb:KR4h0022_WYG_826-8a>¶
而不知其所由来矣驗圖籍亦昧其始興之嵗也秋七¶
月前河中監察汝南公况前武寜軍殿中隴西公拱州¶
遷客司馬𢎞農公紹復咸以勝槩為宴之須乃卜于亭¶
是咨是謀遂古創今僉曰惟目(一作日/又作允)不越月他工具¶
洎六旬有六日新亭就楹不茀茀昭其儉也甍不仡仡¶
示無僭也内不重門曠其景也外不崇墉達其望也繇¶
是四時之氣成象不絶春木秀容夏雲竒峰秋天爽空¶
冬日煖濃觸類有景與溪無窮雖羊公峴溪曷足以加¶
<pb:KR4h0022_WYG_826-8b>¶
其勝矣於戲物之廢興時也苟非其時聖人㣲言矧其¶
䝉者乎時㑹昌二年正月八日建¶
　　　連山燕喜亭後記　　　　　李　貺¶
余自幼伏覽外王父昌黎文公燕喜亭記則知連州山¶
水之殊亭之稱因記為天下所嘉連為郡既逺且秀亦¶
因亭而髙時談山水可娱者較數連矣中州人既以連¶
遐逺(一作/䆳非)不可得與逰皆依記以圖為舘宇飾味山水¶
者莫不目登心到焉如此則亭豈可荒記豈可仆乎三¶
<pb:KR4h0022_WYG_826-9a>¶
年冬余侍行承詔于連水陸南馳幽無所攄志無所用¶
乃縱業於山水以資養志况又外祖所記亭在是耶昔¶
聞今見必矣踵于郛則訪焉耆老曰無矣吁昔奚寵遇¶
而讚詠之如彼今遭何人廢棄之如此豈亭之屯耶竊¶
嘆數月得刺史武公至歎之尤甚且曰不修則過及余¶
矣遽揮徒而窮尋之冒翳履淖抵巇擘蔓得餘趾焉級¶
磚缺擲棟榱垣瓦寸折片碎滃汙其甚石記斷僵莓昧¶
其字公整而修之徴記本於余家易石而琢之不旬就¶
<pb:KR4h0022_WYG_826-9b>¶
矣於舊不移不損煥而為新命余記(一作/紀)其跡余辭小¶
子豈敢措筆以並前記公曰不與記實此則又毁後人¶
知子至而不顧子過矣奈何别不修者乎余曰諾時㑹¶
昌五年十一月五日連州刺史武興宗建¶
　　　郢州孟亭記　　　　　　皮日休¶
明皇世章句(文粹有/之字)風大得建安體論者推李翰林杜¶
工部為之尤介其間能不愧者惟吾鄉之孟先生也先¶
生之作遇思入詠不抱竒抉異齷齪束人口者涵涵然¶
<pb:KR4h0022_WYG_826-10a>¶
有干霄之興若公輸氏當巧而不巧者也北齊美蕭慤¶
有芙蓉露下落楊栁月中踈先生則有㣲雲淡河漢踈¶
雨滴梧桐樂府美王融日霽沙嶼明風動甘泉濁先生¶
則有氣蒸雲夢澤波動岳陽城謝脁之詩句精者有露¶
濕寒塘草月映清淮流先生則有荷風送香氣竹露滴¶
清聲此與古人争勝於毫釐也稱是者衆不可悉類嗚¶
呼先生之道他復何言耶謂乎貧則天爵于身謂乎死¶
則不朽于(文粹/作於)文為士之道亦已至矣先生襄陽人也¶
<pb:KR4h0022_WYG_826-10b>¶
日休襄陽人也既慕其名亦覩其貌盖仲尼思文王則¶
嗜昌歜七十子思仲尼則師有若吾於先生見之矣説¶
者曰王右丞筆先生貌(集本文粹/無此字)于郢之亭(亭在刺/史治所)毎¶
有觀之志四年榮陽鄭公誠刺是州余將抵江南艤舟¶
而詣之果以文見貴則先生之貌縱視矣先是亭之名¶
取先生之諱(其亭舊名/浩然亭)公曰焉有賢者之名為趨厮走¶
養朝夕言於刺史前耶命易之以先生姓(今改為/孟亭)日休¶
時在宴因曰春秋書紀季公子友仲孫湫字者貴之也¶
<pb:KR4h0022_WYG_826-11a>¶
故書名曰貶書字曰貴况以賢者名署于亭乎君子是¶
以知公樂善之深也百祀之弊一朝而去(百祀者謂/開元至今)則¶
民之弊也去之可知矣見善不書非聖人之志宴豆既¶
撤(集作宴/空豆撤)立而為文咸通四年四月三日記¶
　　　通𤣥子栖賔亭記¶
距彭澤東十里有山䆳源奥處號曰富陽文士李中白¶
隠焉五年冬别中白嵗且翅再自淝陵之江左因訪于¶
是至其門驂不暇緤而目爽神生怳怳然迨若入于異¶
<pb:KR4h0022_WYG_826-11b>¶
境矣愬别苦外不復游一詞且賞(集無此/二字)且樂其得也¶
木秀于芝泉甘于飴霽峰倚空如碧毫掃粉障色正鮮¶
温鳴溪潨潨源内槖籥韝出琉璃液石有怪者髐然闖¶
然若將為人者禽有異者嘐嘐然若將天馴者毎空齋¶
寥寥寒月方午松竹交韻其正聲雅音笙師之吹竽豳¶
人之鼓籥不能過也况延白雲為昇堂之侣結清風為¶
入室之賔其為趣則生而未覩矣中白所尚皆古以時¶
不合己故隠是境將至乎老嗚呼世有用隠(集無/此字)君子¶
<pb:KR4h0022_WYG_826-12a>¶
之道隠者乎有則是境不足留吾中白也昔余與中白¶
有俱隠衡湘之志中白以時不合已果償本心余以尋¶
求計吏不諧夙念今至是境語及名利則芒刺生背矣¶
夫賔之来也不逾于邑(邑謂彭/澤縣也)邑至是十里至是者不¶
為易也賔其延之旦不晡乎晡不夕乎則俟賔之所果¶
不可低庳於是距其寢西向百歩則築賔亭焉兩其室¶
而一其厦且曰賔將病暑吾則蔽其簷賔將病寒吾則¶
奥其牖自竟是功則鱻薧之饋罍樽之費縱倍於前矣¶
<pb:KR4h0022_WYG_826-12b>¶
其功始於咸通二年秋八月後三年五月中白舘余於¶
是且禱其記而名之者累月讓不獲因曰古者有髙隠¶
殊逸未被爵命敬之者以其徳業號而稱之𤣥徳𤣥宴¶
是也夫學髙行逺謂之通志深道大謂之𤣥男子通稱¶
謂之子請以通𤣥子為其號請以栖賔為亭名噫知我¶
者不謂我為佞友矣五年五月朔日記¶
　　　化洽亭記　　　　　　　　沈　顔¶
寜國臨縣逕之東南古勝地也頃屬兵興以後盡目(一/作)¶
<pb:KR4h0022_WYG_826-13a>¶
(日/非)蕪焉稂莠蔽川嘉樹不長氛煙塞路清泉不發幽埋¶
異没誰復相之是邑汝南長君治民有廖任人得逸乃¶
卜别墅就而營之前有淺山屹然如屏後有卑嶺繚然¶
如城跨池左右足以建亭丘隴髙下足以勸耕泓泓盈¶
盈漣漪是生蘭蘭青青踈篁舞庭斯亭何名化洽而成¶
民化洽矣斯亭乃治長君未至物景頽圮長君既至物¶
景明媚物之懐異有時之否人之懐異亦莫如是懿哉¶
長君雅識不羣愚不紀之孰彰後人時乾寜三年仲夏¶
<pb:KR4h0022_WYG_826-13b>¶
月十有九日記之¶
　　　烏程縣修東亭記　　　　　楊　䕫¶
故相國趙郡李公諱紳寳厯中亷問㑹稽曰以吴興僧¶
大光有神異之迹為碑文托郡守敬公建立於卞山法¶
華寺㑹昌中詔毁佛寺此寺隨(一作/堕)廢時縣令李式其¶
碑述相國先人曽宰烏程遂移立于縣之東亭迨今五¶
十載其碑毁折汝南周生以明經四命重宰烏程覩其¶
廢逸遂求於故老獲舊文比類於折碑所失者數字因¶
<pb:KR4h0022_WYG_826-14a>¶
重刋於石所缺文字不敢臆續盖所以避不敏尊宣聖¶
不知而作之誡也兼其舊傳云東亭之池時相國誕於¶
縣署學弄之嵗乳母惰於保持俾相國墜於池人莫之¶
覺食頃如有物翼出於池靣家人方得以拯焉衆方懾¶
駭而相國笑語無替於平日人咸異焉初有石數尺勒¶
其事嵗月綿逺石失其處故汝南生廣其亭濬其池再¶
刻其碑重叙厥由盖欲存縣之故事也生中和初宰此¶
邑及期而代居閒閉闗淡薄自得郡帥隴西公潛使人¶
<pb:KR4h0022_WYG_826-14b>¶
伺其所為知其安於貧樂於道閲百代而自娱未嘗以¶
闕物為撓由是官有乏必俾承之而生所至以静理聞¶
癸丑夏復詔生宰烏程民吏欣欣再偶寛政閣鞭聴訟¶
事簡庭閒君子哉汝南學古入仕有其經矣生家於陽¶
羡數世以經明獲禄彼羣從昆弟並一舉而㨗凡浙右¶
之士因以嚮風國庠聞其名咸亦推先焉夫善為政者¶
雖於人安而俗阜必當於事有立於意不忘以羽翼厥¶
道也今徭賦既調風俗既安逋逸有歸惸孑有依然後¶
<pb:KR4h0022_WYG_826-15a>¶
搜遺文刋墜碑此所以見興廢之心也建新亭䟽洿(一/作)¶
(流/汙)池此所以見繼絶之志也於戲當天兵之後民閒於¶
繁役克俾其民康其務均俗固母視於尹長矣今施政¶
之暇人有餘力然後興起廢墜彰明故事非圖逺經乆¶
者孰能為此哉生既重立大光上人之碑遂命某紀其¶
年月别立于石且以旌新(一作/斯)亭之興替有日也¶
　¶
　¶
<pb:KR4h0022_WYG_826-15b>¶
　¶
　¶
　¶
　¶
　¶
　¶
　¶
　文苑英華巻八百二十六¶
