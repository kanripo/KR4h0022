# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:01.617706
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷七百二十九
<pb:KR4h0022_WYG_728-1a>¶
欽定四庫全書¶
　文苑英華巻七百二十九　宋　李昉等　編¶
　餞送十二¶
　　送從舅泳入京序一首¶
　　送三從弟長孺擢第後歸徐州覲省序一首¶
　　送再從弟少清赴潤州叅軍序一首¶
　　送從兄頴遊江西序一首¶
　　送從兄立赴崑山主簿序一首¶
<pb:KR4h0022_WYG_728-1b>¶
　　送從叔赴任鄱陽序一首¶
　　送三從弟况赴義興尉序一首¶
　　送𤣥上人歸天竺寺序一首¶
　　送道依闍黎歸婺州序一首¶
　　送靈澈上人廬山廻歸沃州序一首¶
　　送渾淪先生遊南岳序一首¶
　　送從兄南仲登科後歸汝州舊居序一首¶
　　送鈕秀才謁信州陸員外便赴舉序一首¶
<pb:KR4h0022_WYG_728-2a>¶
　　送獨孤孝亷應舉序一首¶
　　送興平鄭少府歸上都覲省序一首¶
　　送巴東林明府之任序一首¶
　　送鹽山林少府之任序一首¶
　　送常熟許少府之任序一首¶
　　送建上人訪尋陽司業後詣涇原劉行軍序一首¶
　　送元和上人徃五䑓山序一首¶
　　送李孝亷及第東歸序一首¶
<pb:KR4h0022_WYG_728-2b>¶
　　送洪孺卿赴鄉舉序一首¶
　　送族叔行元落第歸廣陵序一首¶
　　送薛大信歸臨晉序一首¶
　　　送從舅泳入京序　　　　　權徳輿¶
從舅詞甚茂行甚修嘗見其縁情百餘篇得騷楚之遺¶
韻故江南煙翠多在其(集作/句)中蓬累江湖坎壈終嵗而¶
衣不襲突不黔彼乘堅驅良㓕沒於康莊者復何人哉¶
繇從舅而言可以言命冬十一月方以大袂單衣挈書¶
<pb:KR4h0022_WYG_728-3a>¶
笈西遊且見訪曰予不試乆矣道不可以終寠今將遊¶
上京抵名卿以决出處其可乎哉徳輿曰時有通塞道¶
有顯晦審時行道惟賢者能之今王度清夷紀律昭明¶
宴安迷邦是為大謬是舉也得審時行道之宜矣又何¶
敢規¶
　　　送三從弟長孺擢第後歸徐州覲省序¶
　　　　　　　　　　　　　　　前　人¶
吾嘗思天下之理必求其端於士行博厚人文昭明則¶
<pb:KR4h0022_WYG_728-3b>¶
理道從之孤卿大夫皆繇士而進得不謹於初以自重¶
耶然則鏌干之刃騄驥之歩百錬千里必俟知者此長¶
孺所有獲進於左君之門也左君嘗貳六官之半復以¶
綱轄再臨儀曹銛鋒絶足於是乎得且爾齠嵗(集作/年)秀¶
發好學不遷迨乎弱冠餘勇可賈脩詞體物講貫習復¶
發鏃(集作/功)中的觀者偉之夫毎嵗登名者四方之人皆¶
属耳目以評其當否不可誣也若爾之敬遜務時敏沛¶
然得之異時逺至如在歩武矣吾與長孺曽王父在永¶
<pb:KR4h0022_WYG_728-4a>¶
崇開耀(集作/輝非)之間繼以賢能之書來獻于王庭徳名家¶
法華蕚相輝暨吾早嵗亦將砥礪充賦而先友過聽遽¶
以名聞蓬茅之中未筮而仕既而中外族姻有以前心¶
見勉者吾以為雖冗員觧巾亦君所命也豈可更名越¶
禮以孟晉求售耶循性所安遊寓湖海或辱賔召亦嘗¶
從之頃嵗以禮官徴在闕下因縁朝奬忝冐清近既非¶
所宜居常缺然嵗時易過道義難就視爾之年猶前日¶
耳毎思孔孟不惑不動心之言以為元龜而未能也然¶
<pb:KR4h0022_WYG_728-4b>¶
則舉於鄉者士君子之本爾能聿脩其慰如何叔父以¶
廷尉評典城于蘄(集作/豊)里有課最家有教義駕言歸寧¶
拜慶上堂青純被體桂枝在手服名教者相賀况吾之¶
心耶宗門單尠羣從(集作/從弟)之登(集無/登字)仕次者不十數軰¶
相愛以誠惜别為甚因爾之文藝徴吾之出處故詞雖¶
繁而不能已也噫風水之積厚也方可以負大舟大翼¶
爾其勉之(集有/其字)餘則節食(集作/良㑹)慎夏寓書而已十四年¶
四月從曽祖兄徳輿叙¶
<pb:KR4h0022_WYG_728-5a>¶
　　　送再從弟少清赴潤州叅軍序¶
今年羣從之調試於天官春官者以十數興亷舉秀既¶
有其人而少清以經明觧巾叅南徐州軍事其伯氏掾¶
周衛叔氏簿郟城代耕話别徴詩導志夫千里足下九¶
江濫觴致逺就深在乎不已况爾文敏脩㓗澡身立誠¶
康莊渤澥吾見其徃至如鮑昭之詞律孟嘉之風流又¶
其次也想自丱嵗僑居是邦趨朝七年束(一作/榮)以紳珮¶
烟霞井田如在目前舉白祭軷離憂加等尚書公以政¶
<pb:KR4h0022_WYG_728-5b>¶
成事簡鎮安一方幕庭婉婉多我之執爾其敬恭以事¶
長者求為可知闇然日彰嚮吾所謂不已之道在此而¶
已十三年三(集作/二)月醉後序¶
　　　送從兄頴遊江西序¶
昔安丘敬公以王佐之才而運丁符氏故經綸大畧堙¶
阨不振如其乘時行道可以財成家邦豈止於相區區¶
前秦與王景略齊名而巳時軋道塞從古以然徳輿與¶
兄實承安丘之遺烈其後枝流以食舊徳故兄能踐中¶
<pb:KR4h0022_WYG_728-6a>¶
行蹈貞厲守師氏之訓脩君子之詞慤静而用晦誠謙¶
以居約者向二十年衮衣大帶名未登於王府方以一¶
葦為航遊江湖間今將省家於上饒順流於潯陽羈旅¶
之中未始以進趣為念鄙則不敏粗為哲兄言之自十¶
數年間戎車居天下之半故純白清静之士多欝而不¶
發其或倚佳名(集作/兵)席世(集作/勢)卿以取貴富者皆朝為¶
屠沽夕拖章組風波變化以萬萬計其次或雜與諸生¶
之徒冠柱後惠文持從事使者之檄溢於府寺諠於傳¶
<pb:KR4h0022_WYG_728-6b>¶
置風流不還聲實相逺然則得喪本不足以滑曠士之¶
慮又况今之得喪耶先師曰知足者不以羡自累行脩¶
於内者無位而不怍此二者可以書紳而三復也鄙夫¶
所獻者如斯己矣如其地理所歴與煙霜之候皆備於¶
詩人之思此略而不書¶
　　　送從兄立赴崑山主簿序¶
士君子筮仕之門有以代徳庥廕而奉清廟齋祠者及¶
夫試吏就禄與秀才孝亷郎等盖以舊服流慶後昆宜¶
<pb:KR4h0022_WYG_728-7a>¶
之其於奬人為善之義深矣從兄承舄奕簮纓之後荷¶
葳㽔文誼之訓敏於學行而薄於宦名乃今調於天官¶
署崑山主簿以姑胥之通邑士衡之佳句僑舊耕種(集/作)¶
(植/)多依是間上有良二千石為東諸侯表率其飾躬敬¶
事夙夜勤敏推輪積水或在茲乎從弟中書舍人徳輿¶
序其所繇俾群從偕賦¶
　　　奉送從叔赴任鄱陽序¶
叔父端懿誠厚退然自牧博洽前載不以沽名待價為¶
<pb:KR4h0022_WYG_728-7b>¶
心徳輿覊丱時伏見從叔義興君户部君送别二序自¶
前秦安丘敬公至周千金恭公而下徳善功烈辨其昭¶
穆叔父承千金廣川清水三葉紹封之慶其素履淑行¶
二叔父實詳言之爾來三十餘嵗矣服義日茂用晦如¶
初以仁愛任恤復趨選部銅章列城得之不勤昔季路¶
宓不齊理蒲與單父為孔門上第𢎞之在人仁逺乎哉¶
况畨君故地理通下邑其壤沃其境清惠和簡亷可以¶
游刃異日九江之西上百里課第於有司者其在叔父¶
<pb:KR4h0022_WYG_728-8a>¶
乎佐酒霑醉歌詩為禮有命曰爾宜序謹序¶
　　　送三從弟况赴義興尉序¶
漢廷諸公皆附經術而施政事故其有猷有為不疚不¶
懼若况者嘗理左右史記事記言之經傳謩訓居有司¶
藉奏中乃令叅調署吏以養以仕言顧於行行本於經¶
脩性勤身而禄在其中矣夫學者病口𨽻其言而心不¶
能通故吾三年第經明者三百餘士而知類通逹者徃¶
徃有焉嘗與賢諸侯河東柳敬叔吴郡陸伯冲寓書徃¶
<pb:KR4h0022_WYG_728-8b>¶
復論取士之道二君子言之頗詳若况之所履其吾與¶
二君子之所欲求也豈無多文之富耶而况不耀豈無¶
趣揵之敏耶而况不為盖質素者受采必固平夷者遵¶
道必逺况之志其在是乎吾與况也行以五綵衣裳視¶
朝夕膳裘褐初觧綬黄甚新彼陽羡有佳山水玉潭東¶
舍溪南岳洞靈仁祠僊觀邑子郷尊窮年勝賞筮仕於¶
斯其樂如何有以賀義方之慶輕少别之戚伯仲羣從¶
類其詩文亦命小子&KR2011;繫(集作/繁非)於編末時皇帝御極甲¶
<pb:KR4h0022_WYG_728-9a>¶
子赦令之後一月也¶
　　　送𤣥上人歸天竺寺序¶
度門之教根於空寂因修以取證階有以及無不踐精¶
深之習而悟虛無之理者未之有也未得為得則其病¶
歟僕乆味斯法思與言者既而得𤣥禪師師早誦大乘¶
經各(集作/㣲言)數萬言晩得觀門之學今則色空如一哀樂¶
不入矣桑門之患有二焉未得之患為外見所雜既得¶
之患為内見所縳今𤣥公翛然於二見之間(集作/門)不内¶
<pb:KR4h0022_WYG_728-9b>¶
不外𡨕夫至妙身戒心惠合於無倪且以勾吳有山水¶
之絶境天竺又經行之静界振錫而徃其心浩然盖隨¶
縁生興觸物成化而不為外塵所引也幅巾男子權德¶
輿稽首¶
　　　送道依闍黎歸婺州序¶
予與惠公游十年而惠公以其徒依公見訪靄然之和¶
發於眉宇得其道者不待言說予嘗欲黜健羡遺名聲¶
不使塵機世相滑湣靈府故毎隨縉紳士則神怠與依¶
<pb:KR4h0022_WYG_728-10a>¶
惠游則性勝盖循分而動亦境所由然上人以東陽為¶
山水佳地且生約二徳昔所游踐况雲洩石室花發桃¶
巖是二精舎為東南甲乙乃振緇錫泛然而行道機法¶
樂盡在是矣如僕者方牽攣世教未得與師為方外之¶
遊遐情幽賞期一二偈䟽¶
　　　送靈澈上人廬山廻歸沃州序¶
昔廬山逺公鍾山約公皆以文章廣心地用賛後學俾¶
學者乘理以詣因言而悟得非𤣥津之一𣲖乎吳興長¶
<pb:KR4h0022_WYG_728-10b>¶
老晝公掇六義之精英首冠方外入其室者有沃洲(集/作)¶
(州通/用)靈澈上人上人心𡨕空無而跡寄文字故語甚夷¶
易如不出常境而諸生思慮終不可至其變也如風松¶
相韻氷玉相叩層峯千仭下有金碧聳鄙夫之目初不¶
敢眡三復則淡然天和晦於其中故睹其容覧其詞者¶
知其心不待境静而静况㑹稽山水自古絶勝東晉逸¶
民多遺身世於此夏五月上人自鑪峯言旋復于是邦¶
予知夫拂方袍坐輕舟泝沿鏡中静得佳句然後深入¶
<pb:KR4h0022_WYG_728-11a>¶
空寂萬慮洗然則嚮之境物又其稊稗也鄙人方景慕¶
(集作/行)企尚之不暇焉(集作/惡)敢以離羣為歎¶
　　　送渾淪先生逰南岳序　　　李　逺¶
予丱嵗時遇渾淪於荆溪徒見其山中(疑/衍)巾羽衣有𤣥¶
古之貌瞻敬不暇未遑問道倐然一别俄六七年今茲¶
獻春相訪于練湖之濵藥囊葵杖就舘於我參希夷之¶
㫖折萬物之理皆發於全樸𡨕于大道(集作/通)非夫人之¶
為道道烏乎在嘗以郭氏注莊生之書失於脗合萬物¶
<pb:KR4h0022_WYG_728-11b>¶
物無不適然則桀鷔饕戾無非逐性使後學者懵然不¶
知所奉因自爲注觧并作三十三篇指要佳言精理特¶
出古人之右矣夫然者睹其容則鄙恡無自入聞其言¶
則和易浹於内兩忘所得得之至也既而振拂屨杖超¶
(集作/冷)然逺逰浮洞庭陟廬阜然後揮手人世南登衡山¶
將長徃而不返耶或蹔遊人間而不可得見之耶予風¶
波之人未脫世累得以愚薄自全静每造適今日之别¶
在於忘言¶
<pb:KR4h0022_WYG_728-12a>¶
　　　送從兄南仲登科後歸汝州舊居序¶
　　　　　　　　　　　　　　　前　人¶
古者採詩以辯志升歌以發徳繫於時風播為樂章有¶
不類者君子羞之今兄能泝其末流詠于深源志之所¶
之不遷於物以為洙泗弟子起予者商而又嘉囬之屢¶
空鄙賜之屢中故帶經食力耕於汝山之下環堵蓬茨¶
若廕華榱逸韻麗藻鏘然在聴去嵗臨汝守首賢能之¶
書貢于儀曹瞻言正鵠審固則獲前此亦嘗失之矣退¶
<pb:KR4h0022_WYG_728-12b>¶
實無愠羸而不囂盖能反諸巳而巳且用亷賈之道故¶
也今將抵洛郊歴平陽與賢諸侯交歡假道然後自洛¶
之汝燕居中林磅礴古昔務居逺大鶯出幽谷鵬擊南¶
溟將與羣從叔季復修異日之賀豈止於今耶南宫郎¶
有雅知兄者且與徳輿為僚徴詩貺别以附其志謹序¶
　　　送鈕秀才謁信州陸員外便赴舉序¶
　　　　　　　　　　　　　　　前　人¶
清旭燕居有秀才鈕氏以儒者衣冠訪我於衡門之下¶
<pb:KR4h0022_WYG_728-13a>¶
用文一軸與刺偕至訪其行也則曰將抵賢二千石陸¶
上饒然後自江而西射䇿上國且上饒以偉詞邁氣待¶
東南之士士至必循分加禮繇是褒衣之徒耻不登其¶
門故殿中韓侍御亢直工為直詞嘗貺若以序故臨海¶
守李君子從父户部皆以文義風騷為師友又貺若以¶
詩矧夫植文行於内親仁賢於外強學不倦㓗巳以進¶
今茲行也以桂林一枝為已任豈虚也哉辱徴不腆是¶
用詞逹¶
<pb:KR4h0022_WYG_728-13b>¶
　　　送獨孤孝亷應舉序¶
取士以孝秀二科古道也家有賢者時論多之君子之¶
羣從皆以文藻射䇿或致位郎署今孝亷又以温凊之¶
餘力行居業業茂行脩西逰太學吾子當(集作/知天)上第之¶
後衣春服吟舞雩東還南徐拜慶堂下粲粲門子經術¶
發身古人有俯拾地芥之說斯濫觴矣¶
　　　送興平鄭少府歸上都覲省序　穆　員¶
凡我東周之逰誰非君子之門吏子之至也惠羣公之¶
<pb:KR4h0022_WYG_728-14a>¶
思且惜其去之速子有别墅我為甘棠富清溪翠竹豐¶
流鸎宻樹比而遐幽而曠羙而不華野而不陋用厥羣¶
勝甲於東溪四月之節其芳始茂葉成清隂花結朱實¶
中林摧籜碧玉呈鮮麥風之秋與輕暑偕至二三子春¶
醪夏服於是乎宜之陟則在庭降則在舟湍冷竹韻合¶
如簫管時有山鳥雜乎其間羣籟同音俱以留客而嚴¶
城暮日與林泉意殊奪我當歡趣子命駕諸公以為他¶
日過庭之問(一作/間)次詩禮者其惟吾黨與東溪乎屬事¶
<pb:KR4h0022_WYG_728-14b>¶
徴詞實假㑹文之友况吾子以言以立可乆可大作者¶
之意不惟系召南之什宜用緇衣之美副焉¶
　　　送巴東林明府之任序　　　歐陽詹¶
國以人為本縣令親人之親者茍有命授無非慎擇今¶
年執政又加精選自吏曹銓擬仕(集作/枉)而退下者十之¶
五六濟南林公以始仕之調發硎之刄請宰一邑天官¶
劇巴東也而使為之平衡無疑鈞軸不轉非輕重質噐¶
目以昭如則安可於其難而易若此觧褐結綬當時之¶
<pb:KR4h0022_WYG_728-15a>¶
盛既受牒恭命而南征(集作/濟南)公與予郷而且故㓜而知¶
公行先郷曲譽是通閭井之意術以經明(集作/明經)升實操¶
教化之本今有社稷有民人則弓矢入養叔之手徽絃¶
在師曠之膝何㣲之不中何妙之不盡去矣無使朱邑¶
魯恭專美(集作/何)是官其餘則巫峽峨峨岷江湯湯水天¶
下清山天下秀逰盤貴境為池為墉退公暇而(集作/多暇)為¶
我廽睇¶
　　　送鹽山林少府之任序¶
<pb:KR4h0022_WYG_728-15b>¶
新授鹽山尉孝亷郎濟南林君脂轄東轅蒞官也鹽山¶
滄州之屬邑也滄州戎狄接境(集作/際)之地國家虞守之¶
㑹東南居恃力之卒西北有矜功之衆從事之劇惟天¶
下先若非機足應權逹能通變則不之與也公以二善¶
而時與之夫騏驥未馳知有致逺之能(集作/力)干將未割¶
知有剸堅之功堂堂林君不假曽試(集作假/道試使)嶧桐嶰竹¶
必中音律勉以能事為邦之光禄者所以食人為國俸¶
者所以表(集作/衣)人賛時予尚知之而君豈不知之苟知¶
<pb:KR4h0022_WYG_728-16a>¶
之何徃而不利¶
　　　送常熟許少府之任序¶
始入仕一有縣尉或中或上或𦂳銓衡評才若地稱而¶
命之至於𦂳無得幸而處而𦂳中之羙者尤難以人今¶
年孝亷郎髙陽許君授常熟尉者實𦂳中之美君十三¶
舉明經十六登第後三舉進士皆屈於命去冬以前明¶
經從常調䕃資貴中之乙判居等外之甲既才且地擢¶
以是官夏四月隨牒之官(四字集作隨/之官之牒)玉貌青春芬芳¶
<pb:KR4h0022_WYG_728-16b>¶
有蒨望棠隂而委質欝蘭陔以辭親征車轔轔所徃在¶
目異時九仭由茲一簣在邦猶家也不出於忠信許君¶
常以為巳任夫何䘏哉士之生制四方之志軫念於離¶
别非所以為士也行乎哉¶
　　　送建上人訪陽司業後詣涇原劉行軍序¶
　　　　　　　　　　　　　　　前　人¶
建上人自茲又(集作/而)西更為故人也至(集作/巫)咸山有道¶
釋子建上人元和之淳氣以類合休神遂性曩與少司¶
<pb:KR4h0022_WYG_728-17a>¶
成陽公得于林棲公從下風之請斯縻大君之爵同方¶
相致殊途且來雖覊鸞𡨕鴻一飛一籠遐心逺意終共¶
超曠遊佛廟賞虚(集作/靈)臺湖氷片玉光潔再裕來為去¶
始散實聚終上人故人有在西土曰大夣未覺還宜一¶
歡陶瓶芒履此焉而徃東路㸔(集作/着)首悠然髙雲西之¶
人幾日而覿松栢之本(集作/下)無凡草鸑鷟之侣無凡禽¶
西之人豈陽公之儔歟則(集作/則字)覯遇之辰瓊玖之列詩¶
云可頌徳覩於斯其撰之竹帛儻傳俾後之人知貞元¶
<pb:KR4h0022_WYG_728-17b>¶
是嵗賢人之㑹二也¶
　　　送無知上人徃五臺山序¶
無生永存㫖不易源綿兮在煩滴兮處渾釋氏子味其¶
實歸其根其教雖傳非言可言惟相似者復到其門無¶
知上人其到門者歟上人從儒至道從道至釋如歴星¶
月以得白日若投(集作/棄)扇翣而灑長風真空洞照熱惱¶
頓盡水其性雲其身周四海以終静出六合而非寄維¶
揚秋抄方至自閩日未成旬作臺山之適目闗河於不¶
<pb:KR4h0022_WYG_728-18a>¶
計擬衣食乎隨施怡如也澹如也以(一作/此)行逢流得抵¶
(集作/坻)虚舟無程峨峨五峯幾日而上登異清凉侣善知¶
識所至也之至𤣥之又𤣥乎予弱冠之年周(集作/同)世諦¶
之學神不逺逮溺在利名(集作/名利)禮足而别悽然自傷岐¶
途既殊聊各以行勉哉無知公勉哉歐陽生¶
　　　送李孝亷及第東歸序¶
明經自漢而還取士之嘉也經也者聖人講善之録志¶
立身正家齊國理在乎其中為人之父(集作/父者)莫不欲其¶
<pb:KR4h0022_WYG_728-18b>¶
子之明為人之君(集作/君者)莫不欲其臣之明明斯行行斯¶
近則平乎性命逺則成乎政令爾來加取比興屬詞之¶
流更曰進士則近於古人之立言也為時稍稱其僥倖¶
浮薄之軰希以無為有雖中乾外矯(集作/稿)多捨明趨進¶
俾去華敦(集作/取)實君子惡以真混假含章抱器乎捨進¶
為明新及第李孝亷則含章抱器捨進為明者晳晳肌¶
膚松寒玉清以志學升太學以學就升宗伯背文手沾¶
滯義口占二戴(集作工/載非)不徃(集作/售)皇鄭復來投短書出¶
<pb:KR4h0022_WYG_728-19a>¶
長巻精博(集作/專)炳煥儔倫褎然聖朝貞元癸丑嵗明經¶
登者不止(集作/上)百人孝亷冠其首非獨學勝亦以文聞¶
則具(集作/有)我芳華加之典實不惡夫僥倖浮薄角力於¶
比興屬詞並失分弓未知鹿死誰手不為也拾青紫之¶
有路獻榮名以趨庭長途春光我美多彼噫盡藝而適¶
猶有前聞家食非明時相待之意孝亷其志之¶
　　　送洪孺卿赴鄉舉序¶
三折肱為良醫予五升詞場四遭掎摭是以竊知乎文¶
<pb:KR4h0022_WYG_728-19b>¶
則洪氏子舉秀才前後(集作/其非)勝負予得而廣(集作/度字)夫子¶
(集作/天子)黼黻之性加好勤苦之節紡績墳典織組篇什觀¶
經緯機杼則重錦繡段日日當成今年秋預貢士首薦¶
(五字集作貢/士果居首薦)歌鹿鳴以飲(集作/食為)餞想鵬摶而餙駕金欲¶
入(集作/求)鍜玉將就磨光芒頴耀朝夕以冀廽鴈賔海秋¶
風落山雖難别離問(集作/向)慶無恨中鵠餘矢猶思再發¶
升冬𤣥月期㑹闕下¶
　　　送族叔行元落第歸廣陵序¶
<pb:KR4h0022_WYG_728-20a>¶
族叔行元既射䇿於主司不合春二月將歸淮南所寓¶
羣公設祖方獻未酬族(集無/此字)叔悄然有不暢之色羣公¶
亦愕爾而阻歡小子侍觴奉觴而前曰歸好事春美時¶
酒樂物叔於三者加同人將之而有未恱豈禮闈失意¶
之爲乎昆吾産金荆山産玉自民役巧鎔琢盖多唯干¶
將和璞有大聞非百錬則其工(集無/工字)良可用歟非三獻¶
而其寳可(集作/乃)真歟茍良茍真不即成不即售適以精¶
其研稔其實如叔也亦何稽於一邂逅哉若昔之人作¶
<pb:KR4h0022_WYG_728-20b>¶
必行動必中則是蘇秦無履穿之歎寗戚無石爛之歌¶
孫𢎞無十上之勤商鞅無再干之勞也知泰而不知否¶
知易而不知難是夫人也非所以待乎叔也叔如之何¶
叔忻然見卞氏又(集作/再)來之路平歸心納春景安酒意¶
四坐以叶千鍾有娱既醉升車秋為到期¶
　　　送薛大信歸臨晉序　　　　吕　温¶
先師曰益者三友吾能得之豈惟直諒多聞而巳可以¶
旁魄天人談堯舜之道則有吾族兄臯可以根本性情¶
<pb:KR4h0022_WYG_728-21a>¶
語顔夷之行則有太原王師簡可以發揚古訓論三代¶
之文則有河東薛大信此三君子或道以樂我或行以¶
約我或文以博我遭時則有光遁世則無悶其為益也¶
不亦大乎大信與予最舊始以孝弟餘力皆學于廣陵¶
之靈巖寺雲巻其身討論數嵗常見大信述作必根乎¶
六經取禮之簡樂之易(六字集作/禮之簡要)詩之比興書之典刑¶
春秋之褒貶大易之變化錯落混合崢嶸特立不離聖¶
域而逸軌絶塵不易雅制而瓌姿萬變有若雲起日觀¶
<pb:KR4h0022_WYG_728-21b>¶
盡成丹霞峯折靈掌無非峻勢皆天光朗映秀氣孤㧞¶
豈藻餙而削成者哉聖上方欲觀人之文潤色鴻業秉¶
筆者如三光得天毎賀大信有其時矣無何余被鄉曲¶
之譽賦于闕下以文乖時體行失俗譽再為有司所黜¶
此時大信亦與計偕知機全髙匣刄不試昔趙殺鳴犢¶
仲尼臨河而逝予之見黜子亦逡廵事雖不同其所感¶
一也嵗八月以岵屺之戀告予于歸予思古人有處有¶
贈乃語之曰吾聞賢者志其大者文為道之餙道為文¶
<pb:KR4h0022_WYG_728-22a>¶
之本專其餙則道䘮反其本則文存且使不存又何傷¶
矣彼邦是堯舜之遺俗唐叔之所理必有忠信如君者¶
焉問安之暇可與之處琢磨仁義浸潤道徳考皇王治¶
亂之迹求聖哲行藏之㫖逹可以濟乎天下窮可以攄¶
其光明無為矻矻筆硯間也行矣大信茍非同志勿失¶
予言¶
　¶
　¶
<pb:KR4h0022_WYG_728-22b>¶
　¶
　¶
　¶
　¶
　¶
　¶
　¶
　文苑英華巻七百二十九¶
