# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:58.225255
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷六百五十二
<pb:KR4h0022_WYG_651-1a>¶
欽定四庫全書¶
　文苑英華巻六百五十二　　宋　李昉等　編¶
　勸學¶
　　上東宫勸學啟一首　　上東宫請講學啟一首¶
　薦士¶
　　上桂州李中丞薦盧遵啟一首¶
　　薦韓乂啟一首　　　　薦王寧啟一首¶
　賀官(雜賀/附)¶
<pb:KR4h0022_WYG_651-1b>¶
　　賀陸相公拜相啟一首　賀趙相公拜相啟一首¶
　　賀趙江陵宗儒辟符載啟一首¶
　　賀裴相公破淮西啟一首¶
　　賀門下裴相公啟一首¶
　　賀門下李相公啟一首¶
　　賀中書門下平澤潞啟一首¶
　　賀相國汝南公啟一首¶
　　賀髙相公除荆南啟一首¶
<pb:KR4h0022_WYG_651-2a>¶
　　勸學¶
　　　上東宫勸學啟(𤣥宗為/太子時)　　　劉　憲¶
臣以今月二十二日侍從外叅親奉令㫖令臣勾當所¶
進書随了随進并語臣云當今閒暇正好讀書臣自承¶
殿下之好尚私心歡喜不能自勝伏惟天縱神武生知¶
睿哲誠時與理會固無待勤求然自古及今皆重于學¶
至於光輝盛徳發揚令聞安靜身心保寧家國除此之¶
外更無以加常人讀書擬干爵禄事湏精熟乃堪試練¶
<pb:KR4h0022_WYG_651-2b>¶
殿下居副君之位有絶世之才豈假尋章摘句哉蓋應¶
略知大意而巳用功甚少為利極多伏願克成美志無¶
棄暇日上以慰至尊之心下以答庶寮之望幸甚幸甚¶
侍讀禇無量經明行脩在朝罕匹是以皇帝簡擇令侍¶
殿下謂宜時䝉召問而察其言臣以愚劣忝迹端士區¶
區之誠莫不罄竭謹啟¶
　　　上東宫請講學啟(𤣥宗為/太子時)　　張　說¶
臣某等啟臣聞安國家定社稷者武功也經天地緯禮¶
<pb:KR4h0022_WYG_651-3a>¶
俗者文教也社稷定矣固寧輯於人和禮俗興焉在刋¶
正於儒範順考古道率由舊章故周文王之為太子也¶
崇禮不倦魏文帝之在春宫也好古無怠博覽史籍激¶
揚令聞取髙前代垂名不朽伏惟皇太子殿下英睿天¶
縱聖敬日躋神算宻發雄威立斷廓清氛祲用寧國家¶
兆人由是歸徳六合所以推功主鬯青宫固本也分務¶
紫極觀政也副羣生之望作累聖之儲殿下之於天下¶
可謂不輕矣監國理人可謂至重矣莫不拭目而視清¶
<pb:KR4h0022_WYG_651-3b>¶
耳而聽冀聞異政以裨聖道臣愚伏願崇太學簡明師¶
重道尊儒以養天下之士今禮經殘缺學校陵遲歴代¶
經史率多紕繆實殿下闡揚之日刋定之秋伏願博採¶
文士旌求碩學表正九經刋考三史則聖賢遺範粲然¶
可觀况殿下至性神聰留情國體幸以問安之暇應務¶
之餘引進文儒詳觀文典商略前載討論得失降温顔¶
開讜議則政途理體日以增益繼業承祧永垂徳美臣¶
等行業素輕藝能寡薄顧慙端士叨侍宫闈日夜祗懼¶
<pb:KR4h0022_WYG_651-4a>¶
無以匡輔區區㣲誠願効塵露輕進芻鄙庶垂採擇臨¶
啟如失伏用兢惶謹啟¶
手令答曰經史脫誤事資刋理自非通儒孰詳大義侍¶
讀等升堂觀(集作/覩)奥能定闕文今司經崇文皆有舊籍¶
敬承来教即令考序項日以来未暇數(集作/接)對何嘗少¶
選而忘徳音尋當叙進羣英(集作/公)冀聞餘論仍令(集作/今仍)¶
錄留啟本以代書紳¶
　　薦士¶
<pb:KR4h0022_WYG_651-4b>¶
　　　上桂州李中丞薦盧遵啟　　栁宗元¶
某啟凡士之當顯寵貴劇則其受賜於人也無徳心焉¶
何也彼將曰吾勢能得之是以所出者大而其報也必¶
細居窮厄困辱則感槩捧戴萬萬有加焉是以所出者¶
小而其報也必巨審矣故凡明智之君子務其巨以遺¶
其細則功業光乎當時聲名流乎無窮其所以激之於¶
中者異也若宗元者可謂窮厄困辱者矣世皆背去顦¶
顇曠野獨頼大君子以明智垂仁問訊如平生光耀囚¶
<pb:KR4h0022_WYG_651-5a>¶
錮若被文繡嗚呼世之知止足者鮮矣既受厚遇則又¶
有不巳之求以黷閣下之嚴威然而亦欲出其感槩捧¶
戴而效其巨者伏惟閣下留意裁擇幸甚幸甚伏以外¶
族積徳儒厚以為家風周齊之間兄弟三人咸為帝者¶
師孝仁之譽髙於他門伯舅叔仲咸以孝徳通于鬼神¶
為文士所紀述相國彭城公嘗號于天下名其孝以求¶
其類則其後咸宜碩大光寵以充神明之心今乃彫䘮¶
淪落莫有逹者豈與善之道無可取耶獨内弟盧遵其¶
<pb:KR4h0022_WYG_651-5b>¶
行類諸父靜専温雅好禮而信飾以文墨逹於政事今¶
所以聞於閤下者無怍於心無愧於色焉以宗元棄逐¶
枯槁故不求逹仕不務顯名而又難乎其進也竊髙閤¶
下之舉賢容衆故願委心焉則施澤於遵過於厚賜小¶
人也逺矣以今日之形勢而不廢其言使遵也有籍名¶
於天官獲禄食以奉養用成其志一舉而有知恩之地¶
(地集/作士)焉可不謂務其巨者乎伏惟試詳擇焉言而無實¶
罪也其敢逃大譴(七字集作/罪其敢逃)進退恐懼不知所裁不宣¶
<pb:KR4h0022_WYG_651-6a>¶
謹啟¶
　　　薦韓乂啟　　　　　　　　杜　牧¶
某啟昨日所啟言韓拾遺事非與韓求衣食救饑寒也¶
御史亦豈為救饑寒之官乎中丞必曰大梁奏取韓以¶
救饑寒何不去夫幕吏乃古之陪臣以人為北面雖布¶
衣無耻之士亦宜訪其樂與不樂况有耻(集作/道)之君子¶
乎韓以旅寓洛中非不樂汴(集作/梁)也不甘不告之請耳¶
韓及第後歸越中佐沈公江西宣城府罷唐扶中丞辟¶
<pb:KR4h0022_WYG_651-6b>¶
於閩中罷府歸路由建州妻為元晦同髙祖妹惡晦為¶
人不省之及晦得越乃棄産避之居常州殷儼者仰韓¶
之道自閩寄百縑遺之及門不開書緘而斥去之牧比¶
两府同院但見其亷慎髙絜亦未知其道太和八年自¶
淮南有事至越見韓居(集作/君)於境上三畆宅兩頃田樹¶
𬞞釣魚唯召名僧為侣餘房究易嬉嬉然無日不自得¶
也未嘗及身名出處之語未嘗入公府造請與幕吏宴¶
逰因此不為縉紳所相見禮蕭髙二連帥至即日造其¶
<pb:KR4h0022_WYG_651-7a>¶
廬詢以(集作/其)政事稱先人梓材有文學髙名沒於越之¶
府幕故不願復為越賔及髙至許下厚禮辟之其為人¶
也貞絜芳茂非其人不與逰非其食不敢食蕭舎人考¶
功崔員外是趨於韓交者牧復趨於蕭崔二君子者即¶
韓之去牧其間不啻容數十人矣亦安得知其賢而言¶
之復不僣乎伏恐中丞謂韓求官以衣食干交朋者中¶
丞初在憲府固宜慎選御史御史固非救饑寒之官某¶
乆承恩知但欲薦賢於盛時雖至淺陋亦知不可以交¶
<pb:KR4h0022_WYG_651-7b>¶
友饑寒求清秩以干大君子者伏恐(集作/慮)未審誠懇故¶
此具陳本末伏惟照察謹啟¶
　　　薦王寧啟¶
某啟前渭南縣令王寧前件官實有吏才稱於衆口年¶
少强力一也遇事必能裁割二也既藴智能無頭角誇¶
誕三也亷直可保四也處於驕將内臣之間必能和同¶
五也今者邉將生事雜虜起戎不憂兵甲唯在饋運某¶
過承恩奬輙敢薦才伏惟取捨之間特賜恕察謹啟¶
<pb:KR4h0022_WYG_651-8a>¶
　　賀官(雜賀/附)¶
　　　賀陸相公拜相啟　　　　　吕　頌¶
某啟伏見詔書相公拜上台之位寅亮天工登翊王室¶
弼成大化佇致和平叶一人夢卜之求副四海具瞻之¶
望凡在中外孰不慶幸方今聖主文明天下思理兵革¶
不舉于兹十年黎元有再安之望戎馬有歸牧之勢夫¶
物應有兆機生其㣲制動者守乎靜求直者端乎表秉¶
鈞者慎始而圗其終也相公天實生徳錫我皇家顒顒¶
<pb:KR4h0022_WYG_651-8b>¶
蒼生延首以望蠻夷左袵亦仰無窮某受任遐荒職在¶
邉鎮瞻戀欣忭無任下情¶
　　　賀趙相公拜相啟¶
某啟伏見某月日詔書伏承相公膺啟沃之心登輔弼¶
之任人望巳久天意下從休聲飈馳浹洽海内凡在士¶
庶不勝慶幸伏以陛下文徳聿脩武功克靜祲沴不作¶
昇平漸階正可乗天時以創制因人事以立法天其或¶
者必以相公乗啟聖之運致仁壽之期自然百度以貞¶
<pb:KR4h0022_WYG_651-9a>¶
九流式叙霜露所墜罔不開化蠢動含生皆遂其性致¶
君堯舜何獨古人某受命荒服職在天涯瞻望喜躍無¶
任下情¶
　　　賀趙江陵宗儒辟符載啟　　栁宗元¶
某啟伏聞以武都符載為記室天下立志之士雜然相¶
顧繼以歎息知為善者得其歸嚮流言者有所間執直¶
道之所行義風之所揚堂堂焉實在荆山之南矣幸甚¶
幸甚夫以符君之藝術志氣為時聞人才位未會盤桓¶
<pb:KR4h0022_WYG_651-9b>¶
固久中間因縁䧟在危邦與時偃仰不廢其道而為見¶
忌嫉者横致唇吻房給事以髙節特立明之於朝王吏¶
部以清議自任辨之於外然猶小人浮議困在交㦸凡¶
諸侯之欲得符君者城聮壤接而惑於騰沸環視相讓¶
莫敢先舉及受署之日則皆開口垂臂悵望悼悔譬之¶
求珠於海而徑寸先得則衆皆怏然罷去知竒寳之有¶
所歸也嗚呼巧言難明下流多謗自非大君子出世之¶
氣則何望焉瞻望清風若在天外無任感激欣躍之至¶
<pb:KR4h0022_WYG_651-10a>¶
輕黷陳賀不勝戰越不宣謹啟¶
　　　賀裴相公破淮西啟　　　　元　稹¶
某啟伏見當道節度使牒伏承相公生禽吳元濟歸斬¶
闕下功髙振古事絶稱言億兆讙呼天下幸甚某聞舉¶
世非之而心不惑者謂之明羣疑未亡而計先定者謂¶
之智日者天棄淮蔡蓄為汙瀦五十年間三后垂顧𦕈¶
爾元濟繼為凶妖謂君命可逃以父死為利聖上以睿¶
謨神筭方議剪除羣下守見習聞咸懐阻沮公英猷獨¶
<pb:KR4h0022_WYG_651-10b>¶
運卓立不囬内排疑惑之詞外輯異同之旅三軍保任¶
一意誅鋤投石之卵雖危拒輪之臂猶奮頼閤下忠誠¶
憤激親自拊廵靈旗一臨餘沴電掃此所謂俟周公而¶
後淮夷服得元凱而後吳冦平凡在陶甄孰不忻幸况¶
某早趨門館抃躍尤深僻守遐荒不獲随例拜賀無任¶
踴躍徘徊之至¶
　　　賀門下裴相公啟　　　　　劉禹錫¶
某啟伏以相公含道傑出降神挺生坐籌以弼睿謩秉¶
<pb:KR4h0022_WYG_651-11a>¶
鉞以行天討風雲助氣山岳効靈制勝於罇爼之間指¶
蹤於韝緤之末蕭斧既定衮衣以歸君心如魚水人望¶
如風草一徳交暢萬方(集作/邦)和平運神思於洪爐納生¶
靈於壽域文武丕績冠于古今某恪守遐荒不獲随例¶
拜賀瞻望抃躍無任下情¶
　　　賀門下李相公啟(自西川入為/大夫拜相)¶
某啟伏以聖君當功成愷樂之日而求賢愈切思治益¶
深是上𤣥垂休欲速致太平之明效以相公事業而逢¶
<pb:KR4h0022_WYG_651-11b>¶
此時天下之人視仁壽之域其猶尋尺故命書所至徳¶
風随之㣲材片善咸自磨拂况同主國柄如吹塤箎含¶
生之倫唯所措置日月亭午物無邪隂聖賢合徳人識¶
正道雖居畎畆足以詠歌某遐守要荒不獲随例拜賀¶
私感竊忭實倍恒情¶
　　　賀中書門下平澤潞啟　　　杜　牧¶
某啟伏以上黨之地肘京洛而履蒲津倚太原而跨河¶
朔戰國時張儀以為天下之脊建中日田恱名曰腹中¶
<pb:KR4h0022_WYG_651-12a>¶
之眼帶甲十萬籍土五州太行夷儀為其扃闗健馬强¶
兵為其羽翼自逆黨専有僅及一世頗聞教育實曰精¶
强昨者凶豎専地之請初陳聖主整旅之詔將下中外¶
逺邇皆疑難攻蜂蠆螳蜋頗亦自負伏惟相公上符神¶
斷潜運廟謀仗宗社威靈驅風雲雷電掌上必取彀中¶
難逃纔逾周星果梟逆首周公東征之役㨗至三年憲¶
皇淮夷之師尅聞四嵗較虜冦之强弱曾不等倫考攻¶
取之敗亡何至容易若非睿筭英略借箸深謀比之前¶
<pb:KR4h0022_WYG_651-12b>¶
脩一何逺出自此鞭笞反側洒掃河湟大開明堂再振¶
儒校窮天盡地皆為壽域之人赤子秀眉共老止戈之¶
代某謬分符竹實由恩知慶快歡忭之誠倍百常品不¶
宣謹啟¶
　　　賀相國汝南公啟　　　　　李商隠¶
某啟日者慶屬中興運推常武仰窺金版遐考瑶圗順¶
祖之孝思丹青曾閔憲皇之武力刀机彭韋聖上初九¶
潜淵登三佩契以后稷岐嶷為小慧故人莫得知以漢¶
<pb:KR4h0022_WYG_651-13a>¶
皇雲物為下祥故神無所豫洎陟元后洪惟長君固必¶
降非常之人輔惟新之政伏惟閤下昭回降彩沆瀣融¶
精徃執靈鉟正星辰之分野今調鏤鼎猶日月之得天¶
昔軒后師臣成(集作/商)王畏相殷奉伊尹則謂之元聖周¶
事吕尚則命為太公此王者之所以尊賢傑而不以為¶
疑也至于姬旦金縢不與燕召同列仲尼麟史不令游¶
夏措辭甘盤尊舊學之名夷吾居仲父之位此又賢傑¶
之所以自負其道而不以為讓也上下交感人祗叶從¶
<pb:KR4h0022_WYG_651-13b>¶
是我后夷姦秉哲之辰是閤下宰物康時之夕清廟係¶
心矣蒼生延首矣允也無間樂哉惟時某早奉輝光嘗¶
䝉咳唾牛心致譽麈尾交談而契闊十年流離萬里扶¶
風歌則劉琨抱(英華/作跪)膝白頭吟則鮑昭撫膺重至門闈¶
空餘皮骨方從初服無補大鈞穿履敝衣正同北郭槁¶
項黄馘乃(集作/仍)類曹商未知伏謁之期徒切太平之賀¶
下情無任抃賀踴躍之至謹啟¶
　　　賀髙相公除荆南啟　　　　胡　曾¶
<pb:KR4h0022_WYG_651-14a>¶
伏以相公承家業峻開國勲髙術妙六竒圗精八陣生¶
民皎日聖主迅雷才成破趙之功旋告下齊之㨗故得¶
威宣破竹力號㧞山弛張七徳之中舒巻五車之内東¶
周士庶咸遊沸鼎之中西蜀蒸民悉在春臺之上蓋由¶
人事豈屬天時昔漢得韓信而興楚失陳平遂滅今者¶
江騰海沸山動岳摇荆門告累卵之危淮楚陳剖胎之¶
難赤眉巻地黄巾滔天公侯無匡合之才藩鎮乏縱擒¶
之術若不預咨賢哲早託英雄則何異魚逰宋池鷰巢¶
<pb:KR4h0022_WYG_651-14b>¶
衞幕崑岡火發玉石俱焚歴陽水来智愚同䧟雖思嘗¶
膽何補噬臍且擘斷華山冝假巨靈之力決平洪水湏¶
憑大禹之才是以上自一人下同百辟僉云非相公不¶
能定荆楚非相公不能綰貨泉既無易於肩堯遂有成¶
於命說伏計即離犀浦遽赴龍山銷唐堯旰食之憂解¶
黎庶倒懸之急某家在湖外郡出關中遂假道於荆闗¶
獲起居於梅鼎仰將軍之大樹敢議營巢窺丞相之巨¶
川唯希在藻伏惟照鑒¶
<pb:KR4h0022_WYG_651-15a>¶
　¶
　¶
　¶
　¶
　¶
　¶
　¶
　¶
<pb:KR4h0022_WYG_651-15b>¶
　¶
　¶
　¶
　¶
　¶
　¶
　¶
　文苑英華巻六百五十二¶
