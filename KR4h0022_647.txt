# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:58.012151
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷六百四十七
<pb:KR4h0022_WYG_647-1a>¶
欽定四庫全書¶
　文苑英華巻六百四十七　宋　李昉等　編¶
　露布一(露布二巻英華所編/失年代先後今正之)¶
　　兵部奏姚州破賊諾沒弄楊䖍栁等露布一首¶
　　兵部奏姚州破賊設䝉儉等露布一首¶
　　為河南郡王武懿宗平冀州賊契丹等露布一首¶
　　為幽州長史薛楚玉破契丹露布一首¶
　　　兵部奏姚州破逆賊諾沒弄楊䖍栁露布¶
<pb:KR4h0022_WYG_647-1b>¶
　　　　　　　　　　　　　　　駱賔王¶
尚書兵部臣聞北辰(集作/極)列象六合奉天子之尊南面¶
乗乾一統成聖人之業是知衣裳所㑹義有輯於殊隣¶
霜露所均誠兼育於異類故塗山萬國誅後至者防風¶
丹浦一戎緩(集作/綏)前禽者就日然則陳(集作/利)弧矢以威¶
天下法雷霆而(集作/以)震域中四時行焉天道不能去殺¶
五兵備矣皇業所以勝殘雖事切救焚茍順時而濟物¶
恩深祝網不獲已而用兵伏惟皇帝陛下登翠媯以握¶
<pb:KR4h0022_WYG_647-2a>¶
圖憲紫㣲而正象𤣥功不宰混太始以凝神至道無名¶
佇華胥而得夢闡文教以清中夏崇武功以制九夷環¶
海十洲通波太液之水鄧林萬里交影甘泉之樹反衝¶
穿胷之域襲官帶以来王竒肱儋耳之酋奉正朔而請¶
吏逆賊䝉儉和舍等浮竹遺𦙍沉木餘苗邑殊禮樂(集/作)¶
(義/)之鄉人習貪殘之性日者皇朝廣燭帝道遐融頗亦¶
削左袵而被朝衣觧椎髻而昇華冕而豺狼有性梟獍¶
難馴遂敢亂我天常率九種(集作變九隆出後漢/乃哀牢夷之先也)而背¶
<pb:KR4h0022_WYG_647-2b>¶
誕負其地險携七部以稽誅搔動(集作/亂)邉疆冦(集作/敓)攘¶
州縣(集作/郡)是用三門授律長驅無戰之師五月渡瀘深¶
入不毛之地去月二十一日軍次三朏崑崙鎮前後捕¶
得生口知守捉山羌傍山連結十部蠻首徒五萬衆此¶
山即南郡中之巨防也岡巒千里西通大荒之外(集作/郊)¶
谿谷萬重南極炎洲之境聳喬林而挿月隂兎(集作/靈)有¶
假道之標㧞崇巖以隱天陽烏無廻翼之地峰危束馬¶
路絶懸車賊據臨岱(集作/代)之形乗建瓴之利(集作/勢)徴風¶
<pb:KR4h0022_WYG_647-3a>¶
召雨蝟起蜂飛驅雜種以挻妖(集作/災)封狐千里肆沉黎¶
而作孽雄虺九頭臣以為制敵以權柔逺者理或存於¶
徳教伐叛以義决勝者不必在於干戈於是廣布朝恩¶
恭宣帝徳申之以安撫曉之以存亡信重蠻陬無負黄¶
龍之約賞隆漢爵不踰白馬之盟地接冉(見司馬相如/諭蜀文集作)¶
(周/非)駹詞屢殫於諭蜀俗通盤瓠聲不輟於吠堯臣遣左¶
三(集作/二)軍子總管寧逺將軍前守右驍騎萬安府長史¶
折衝都尉上柱國劉㑹基率檢校果毅驍騎尉井陘縣¶
<pb:KR4h0022_WYG_647-3b>¶
開國男劉𤣥暕等銜枚逺襲巻甲前驅偃危斾而設潜¶
兵疑從天落乗間道而掩不偹似(集作/若)出地中又遣右¶
三(集作/二)軍子總管眀威將軍行右(集作/左)武衞翊府中郎¶
將上柱國髙奴弗率左武衛天水府折衝都尉張仁様¶
(集作/操)等渉(集作/陟)南山之南衝其要害之路又遣左一軍¶
子總管前右金吾衛翊府左郎將上柱國孫仁感率衛¶
尉府右(集作/左)果毅都尉王文雅等陵北山之北絶其飛¶
走之途賊首領楊䖍栁諾沒弄諾覧斯等振螳螂之力¶
<pb:KR4h0022_WYG_647-4a>¶
拒轍當輪肆(集作/縱)蚊蚋之羣彌山滿谷劉㑹基髙奴弗¶
孫仁感等並忠勤克著智略逺聞識明君之重恩輕生¶
有地提太阿之雄(集作/神)劍視死無時彎弧而兇黨土崩¶
舉刃而妖徒瓦觧雖危苕(見荀子英/華作阽危)沸鼎未窮梟首之¶
誅救死扶傷猶致析骸之請二十二日臣遣副總管兼¶
安撫副使定逺將軍前左驍騎翊府中郎將令狐智通¶
率右武衛良將壯府左果毅都尉韓惠徳等擁貔豹之¶
雄順天機而右(集作/左)轉遣管内安撫副使朝議大夫使¶
<pb:KR4h0022_WYG_647-4b>¶
持節守銀州刺史上柱國宜春縣開國李大志率前左¶
武衞静初府右果毅都尉上柱國陳宏義等驅(集作/萃)象¶
犀之卒乗地軸以右廻又遣行軍司馬朝散大夫守嶲¶
州都督府長史上柱國梁待璧(集作/辟)率守右金吾衛宜¶
昌府果毅都尉閻文成等總投石㧞距之材蹈中權而¶
拊其背又遣前守右威衛隴西府果毅都尉康留買等¶
騰躍鐵歕金之騎犯前矛(集作/茅)而扼其喉臣等率守左¶
衛清官府左果毅許懐秀等横玉弩以髙臨縱金鉦而¶
<pb:KR4h0022_WYG_647-5a>¶
直進𤣥雲結陣影宻西郊赤堇揮鋒氣衝南斗颺煙塵¶
(集作/塵埃)而匝地白日為之晝昏積氛祲以稽天蒼𡨕為之¶
晦色兵交刄接鳥散魚驚自夘及申追奔逐北斬首千¶
餘級轉戰三千里激流膏而為泉似變萇𢎞之血委亂¶
骸而擠壑若沉鼈令(集作若/泛鼈靈)之屍既而照盡髙舂雲昏¶
乙夜賊乃収集餘衆深(集作/保)據重巖臣度彼逰魂慮其¶
宵遁使三軍齊進四面合圍二十三日乗魚爛之危啓¶
蛇形之陣揚麾誓衆杖節訓兵一鼔先登賞必懸於芳¶
<pb:KR4h0022_WYG_647-5b>¶
餌九攻失律罪無救於嚴誅五都(集作/部)材雄三河俠少¶
或生居燕地尤工即墨之圍或家本秦人早習昆眀之¶
戰叱咤則江山摇蕩慷慨則林壑飛騰舉鵬翼(集作/力)以¶
揚威耀熊渠而賈勇澄氛廓祲回夏景以潰春氷滅跡¶
掃塵若霜風之巻秋蘀戰踰百里時歴三期前後生擒¶
四千餘人斬首五千餘級諾沒弄楊䖍栁等殞死(集作/元)¶
行陣懸首旌門䝉儉和舍等委衆奔馳脫身挺險雖復¶
刑以止殺丁壯咸伏於誅夷禮不重傷班白必存於寛¶
<pb:KR4h0022_WYG_647-6a>¶
宥昔魏成伐(集作/賦)蜀徒聞蒟醬之竒漢使開邛纔通竹¶
杖之利豈若膺紫泥而弔伐指丹徼以臨戎一戰而孟¶
獲已擒再舉而哀牢授首斯顯皇威逺暢廟略遐宣奉¶
𤣥徳(集作/猷)以配天徒知帝力掩黄(集作/皇)輿而闢(集作/闡)地¶
豈曰臣功無任(集作/不勝)慶快之誠(集作/至)謹遣某奉露布以¶
聞軍資器械别簿條上¶
　　　兵部奏姚州破賊設䝉儉等露布¶
　　　　　　　　　　　　　　　駱賔王¶
<pb:KR4h0022_WYG_647-6b>¶
臣聞七緯經天星墟分張翼之野八紘紀地炎洲限建¶
木之鄉西距大秦雜金莖而孕氣南通交阯枕銅柱以¶
為隣俗帶白狼人習貪殘之性河淪赤虺川多風雨之¶
妖水積炎氛山涵毒霧竹浮三節肇興外域之源木化¶
九隆頗為中國之患年將千祀代歴百王鄭純之化不¶
追孟獲之風逾扇故三年疲衆徒聞定笮(英華作/鄭管非)之譏¶
五月出師未息渡瀘之役然則大人拯物上聖乗期法¶
乾坤以握樞體剛柔而建極知仁義不能禁暴設刑網¶
<pb:KR4h0022_WYG_647-7a>¶
以勝殘知揖讓不可濟時用干戈而靖亂伏惟皇帝陛¶
下神摛載玉(集作祥/螭載玉)出(集作/拓)地軸以登皇道契書(集作/寢)¶
繩掩天紘而踐帝𤣥雲入户纂靈慶(集作/瑞)於丹陵蒼籙¶
(集作/緑錯)昇壇薦禎圖於翠渚垂衣裳以朝萬國崇玉帛而¶
禮百神昭儉防奢露臺惜中人之産宣風布政明堂法¶
上帝之宫致羣生於太和登品物於仁夀四神踐雪五¶
老飛星君囿祥麟樂班文於先樂(集作/卉)女牀鳴鳳韻歸¶
昌於帝梧四隩同文五風異色配林萬里纔䟽苑囿之¶
<pb:KR4h0022_WYG_647-7b>¶
原(集作/基)層城九重未浚(集作/出)池隍之域合璧(集作/六合)照臨¶
之地候月歸琛大鑪覆載之所(集作/間)占風納賮蠢茲夷¶
(集作/蠻)貊敢亂天常横赤標(集作/煙)以䟽疆背朱提而設險¶
石林萬仭巖邑千重(集作/里)望秦阜以相傾崤陵失四塞¶
之阻對梁山而錯峙劔門成一簣之峰自謂絶壤幽(集/作)¶
(遐/)荒中外足以迷聲教慿深負固江河(集作/山)可以逃靈¶
誅殊不知玉弩垂芒涵(集作/陶)水無九嬰之沴瑶階舞戚¶
洞庭有三苗之墟臣等謬以散材忝專分閫白招乗候¶
<pb:KR4h0022_WYG_647-8a>¶
順秋官(集作/帝)以揚旌絳節臨邉通夜郎而解辮自營開¶
嶲穴斾轉邛山峻岐折坂之危盡亡衿帶滇池漏江之¶
固曽失藩籬惟逆賊設蒙儉等未革狼心仍懐豕突陸¶
梁放命旅拒偷安地(集作/城)接祠雞竟無心(集作/希)於改旦¶
山多神鹿終未息於擇音(英華作隂/杜預注)臣以大帝宣威有¶
征無戰明王杖順先徳後刑𢎞(集作/加)聖澤於中孚緩天¶
誅于大造庶南薰解愠仰雲闗(集作/闕)以翔魂東律和(集/作)¶
(變/)音扣轅門而啓(集作/頓)顙祝禽踈網徒開三面之恩毒¶
<pb:KR4h0022_WYG_647-8b>¶
虺挻妖愈(集作/逾)肆九頭之暴乃鳩集餘衆蟻結兇徒儋¶
耳椎髻之渠千里霧合鑿齒雕題之孽一呼雲屯疊(集/作)¶
(陵/)石菌以開營拒巖椒而峻壘崇巒切漢若登藏寳之¶
山絶壑慿霄似瞰封泥之谷去前月十七日連營布陣¶
據(集作/踞)險揚兵東西三十餘里馬歩二十餘萬聚蚊蚋¶
而合(集作/成)響聲若雷霆縱蛇豕以為羣氣稽宇宙臣遣¶
中郎將令狐智通等擁㧞山超海之師當其歩陣遣銀¶
州刺史李大志等以(集作/驅)躍景騰雲之騎乗其馬軍遣¶
<pb:KR4h0022_WYG_647-9a>¶
嶲州都督府長史行軍司馬梁待璧(集作/辟)等領勁卒二¶
千絶其飛走之路遣臨源府果毅馬仁静等勒精兵九¶
百斷其潜伏之軍臣率行軍長史韓餘慶等負霜戈而¶
直指掃雲陣以長驅庶令斬馘七擒將士挾雷公之怒¶
伏屍百里蠻夷識天子之尊(集作/威)於是三略訓兵五¶
申誓衆先登䧟敵唯標(集作/無遺)大樹之功後拒亂行必致¶
曲梁之罰楚人三户蜀郡五丁氣擁𤣥雲精貫白日喑¶
嗚則乾坤摇蕩呼吸則海岳(集作/林壑)沸騰列旗影以雲舒¶
<pb:KR4h0022_WYG_647-9b>¶
似長虹之東指横劍鋒而電轉疑大火之西流刄接兵¶
交洞胷達臆自辰踰午魚爛土崩沸殘息于層峰更切¶
守陴之哭積圎顱於重阜殆成京觀之形(集作/封)唯賊帥¶
夸干未悟傾巢之兆敢懐拒轍之心猶(集作/獨)率馬軍平¶
川轉鬬驚塵亂起六合為之寢光殺氣相稽四溟為之¶
(集作/由是)變色副總管李大志忠惟狥國義則忘軀臨危而¶
貞節愈(集作/逾)明制敵而機謀(集作/神機)獨逺丹誠自守雖九¶
死其如歸白刄交前豈三軍之可奪投袂則妖徒霧廓¶
<pb:KR4h0022_WYG_647-10a>¶
搴旗而逆黨氷摧(集作兇/黨山崩)於是乗利追奔因機深入困¶
獸猶鬬似化(集作/戰)廪君之魂窮鳥尚飛如驚杜宇之魄¶
斬甲卒七千餘級獲裝馬五千餘疋僵屍蔽地(集作/野)臨¶
赤坂而非遥流血洒途視丹徼而不(集作/何以)逺首領和舍¶
等並計窮力屈面縛軍門寛其萬死之誅𢎞以再生之¶
路惟䝉儉脱身挺險委(集作/負)命窮山顧巢穴以(集作/而)靡¶
依延(集作/逃)晷漏其(集作/而)何幾况妖徒革面荒(集作/徼)外非¶
復他人部落離心舟中皆為敵國瞻言梟首指日可期¶
<pb:KR4h0022_WYG_647-10b>¶
凡所歸降隨事招撫與之更始復其故業首丘懐戀疑¶
臨舊國之墟安堵知歸(集作/識家)似入新豐之市(集作/邑)然後¶
班師遯水振旅禺山建鴻業(集作/勲)於武功暢𤣥猷於文¶
教庶荒陬襲中邦(集作/原)之禮邉疆息外冦(集作/户)之虞華¶
人(一作/封)祝堯兆皇基於千嵗(集作/載)夷歌頌漢美王澤於¶
三章宜與夫天帝前星廣賜秦公之册坤元益地遥開¶
王母之圖盖示有云曽何足紀斯並𤣥謀廣達(集作/運)妙¶
略遐覃一戰(集作/戎)而荒景肅清再鼓而邉隅底定豈臣¶
<pb:KR4h0022_WYG_647-11a>¶
等提戈擐甲克全百勝之功杖節揚麾能通九變之䇿¶
謁藁街而獻㨗(集作/旅)大帝成規聞杕杜以勞還小臣何¶
力不勝慶快之至謹遣行軍司馬朝散大夫守嶲州都¶
督府長史上柱國梁待璧(集作/辟)奉露布以聞軍資器械¶
别簿録上¶
　　　為河南郡王武懿宗(集作為/神兵道)平冀州賊契丹等露¶
　　　　布(按新唐書神功元年武懿宗為神兵大總/管討契丹一本作為建安郡王武攸宜作)¶
　　　　　　　　　　　　　　　　張　說¶
<pb:KR4h0022_WYG_647-11b>¶
大總管右金吾衛大將軍兼檢校洛州長史河内郡王¶
臣某前軍總管行左衞翊府中郎將上柱國定陽郡開¶
國公臣楊𤣥基行軍長史朝奉大夫守給事中䕶軍臣¶
唐奉一行軍司馬通議大夫行天官郎中臣鄭果等言¶
臣聞氛祲薄霄戎狄謀夏則武庫兵動中國有弧矢之¶
威文昌將飛邉城用金革之事盖以式遏奸暴大庇黎¶
人震蠻蕩夷明罰耀武者也伏惟天䇿金輪聖神皇帝¶
陛下仁覆有截化被(集作/行)無外皇圖未臣之黨先帝(集/作)¶
<pb:KR4h0022_WYG_647-12a>¶
(帝/載)不庭之俗罔不依被聲教浸潤邕(集作/雍)熈望雲向風¶
宻邇遐裔而契丹兇醜奴𨽻餘(集作/根)苖非冒(集作/&KR0008;)頓之¶
雄族異單于之貴種徒以錯居逺郡漸化平時田牧混¶
於四甿貿遷通於三市(集作/賈)戍人(集作/戰士)解甲邉馬垂轡¶
禽獸飽而忘恩蜂蠆養而恣(集作/成)毒敢孤亭育自絶生¶
成乃狼心干紀鴟誼竊發虐我邉吏覆我鎮軍大棘殘¶
於夷落孤竹淪于荒虚(集作/徼)陛下震赫斯之怒授决勝¶
之符天地合謀鬼神助伐六狄舉國百蠻整衆運欃槍¶
<pb:KR4h0022_WYG_647-12b>¶
而掃除從裂(集作/列)缺而焚蕩臣飲氷受斧指日揚麾雖¶
謝河間之學竊慕任城之勇誓将首冒鋒刄躬先士卒¶
上假神兵之威下定鬼方之罪㐫醜狂悖素無大志因¶
乗便利扇動姦回(集作/邪)去嵗嘗師疑一軍之盡化今春¶
輕敵見三帥之不歸蟻聚實繁豺牙益厲結山戎以四¶
(集作/西)冦連島夷而深(集作/東)入臣乃廣開形勢大振軍聲¶
(集作/聲威)移告郡邑金湯固守傳檄諸軍犄角相應清邉道¶
大總管建安郡王攸宜杖鉞薊門作鎮幽(集作/燕)國當要¶
<pb:KR4h0022_WYG_647-13a>¶
害之地挫犬羊之羣髙壘深溝卧舊(集作/驚)營而不動山¶
虵雲鳥陣死地而無疑總管沙吒忠義王伯禮安道買¶
等兵臨易水使接桑河犀渠衝將(集作/壯)士之冠(集作/髪)雕¶
騎落(集作/識)將軍之戰(集作/箭)四靣當敵(集作/冦)九拒乗城御¶
史大夫婁師徳總管髙再(集作/丹)牟薛思行扞敵中山折¶
衝外侮訓厲鷹揚之士輯穆震驚之師其餘部散校分¶
(集作部/校分離)離綱(集作/網條)别緒兵車星布廵太行而綴碣石介¶
馬雲羅挾衡漳而連海浦山川積雨盡(集作/共)消胡騎之¶
<pb:KR4h0022_WYG_647-13b>¶
塵草木長風咸有王師之氣清邉士馬稍南驅而擁蹙¶
神兵甲卒漸北逐以威臨但合圍而持重未輕挑而即¶
戰重以藩臣黙啜統率氈裘控弦逾於萬騎帶甲彌於¶
千里長驅松漠掩集(集作/奪)栁城巢穴是空胎卵皆覆於¶
時賊衆兵馬屯逼幽州聞其塞外之敗懼有舟中之敵¶
勢力外窘心腹内乖建安郡王攸宜蓄鋭淵渟乗機¶
電發援桴作氣則山岳動摇書箭一飛則酋渠相滅兵¶
纔接刄元兇授首舂喉蔽野京觀起於中州積甲成山¶
<pb:KR4h0022_WYG_647-14a>¶
組練収於外府雖本根斯㧞已蕩滌於一隅而餘蔓所¶
(集作/以)滋尚聨延於數刻(集作/郡)賊帥何阿小等頑㓙是極¶
奢儈為資授其署置肆行驅(集作/刼)掠幽陵之下不知首¶
惡之已擒兩河之間仍謂逰魂之可恃士女遭其逼脇¶
軍城(集作/池)被其屠䧟以殺戮為事户積䖍劉之悲以刼¶
奪為心家盈剥割之痛鹿城縣令李懐璧衣冠貴胄令¶
長崇班背我朝恩歸城狄冦潜修甲仗輸以利器之資¶
見委兵權當其上將之任蠢茲狂亂暫(集作/誓)同燎火言¶
<pb:KR4h0022_WYG_647-14b>¶
事剪除方申沃雪(自阿小至沃雪以上/倉曹劉慮詞慮作憲)臣乃盛兵邢趙¶
塞井陘之隘命虎賁之將遏其衝突之鋒長史唐奉一¶
馳使洛魏據阿曹之津縱羽林之雄挫其侵軼之勢臣¶
又遣將軍總管忠武將軍行左衛翊府中郎將上柱國¶
定陽郡開國公楊𤣥基押飛騎營中郎將李鐸子總管¶
雲麾將軍行玉鈐衛翊府中郎將康國公阿史那毗伽¶
子總管冠軍大将軍行左玉鈐衛翊府中郎将宋㧞延¶
子總管冠軍大将軍行左金吾衛翊府郎将廽鶻(集作/紇)¶
<pb:KR4h0022_WYG_647-15a>¶
果别勅行人雲麾將軍康戡誕子總管定逺將軍左威¶
衛長李當義壮武將軍何義本子總管忠武將軍何(集/作)¶
(阿/)利深子總管壮武將軍俱羅罹淮宣威將軍行左玉¶
鈐衛翊府郎將蘇達侯(一作/候)斤度施子總管定王府典¶
軍成善威子總管押飛騎定逺將軍平原府左果毅長¶
上穆仙童子總管劉尚珪子總管渭川府左果毅鹿思¶
讓押飛騎左玉鈐衛隊正長上賈楚珪左鷹揚衛長上¶
花匡鼎押飛騎李言忠押飛騎沮忠揚鎮副張元敬押¶
<pb:KR4h0022_WYG_647-15b>¶
飛騎康景休押飛騎左監門衛司戈竇九臯别奏右武¶
威衛長上楊仁爽左武威衛長上楊裔原州崇岡鎮副¶
康戍(一作/成)子右監門衛長上傅阿毛左監門衛長史殷¶
承範右衛長上王仁奨右衛執㦸嚴𢎞琰右金吾衛羅¶
元讓潭州花石戍主蘇元暉前右武威衛長鄭嘉祥左¶
衛司戈鄭彦凑媯州威寧戍主崔思暕押歩兵子總管¶
左玉鈐衛長上張中儼别奏首領蘇農婆羅三品子首¶
領宋義本别奏游擊将軍左玉鈐衛宿衛哥咄施注比¶
<pb:KR4h0022_WYG_647-16a>¶
别奏鄭思疾左衛潞州府果毅員外置同正阿史皎子¶
總管王城府檢校果毅任𢎞誓别奏檢校虞候任處寂¶
别奏裴光嗣等徇其東北又遣子總管游擊將軍玉鈐¶
左司階伏𦍑縣開國男李𢎞顔子總管邢州司户參軍¶
飛鳥縣開國男常元楷子總管原州廣牧領将軍元寂¶
子總管右武衛員外置同正武元禮子總管前潞州參¶
軍武其别勅行人張景扶州刺史舊鎮副崔敬一右武¶
衛中郎将阿史徳奉職右鷹威衛将軍業恤啜刺俟斤¶
<pb:KR4h0022_WYG_647-16b>¶
右豹韜衛柔逺府長史上果毅吐火羅决斯右金吾衛¶
果毅執失守直右鷹揚郎将員外置同正阿所那左玉¶
鈐衛長上借緋金元濟東天竺國王子僧伽杖摩右鷹¶
揚衛郎将僕固郡骨支左金吾衛郎将阿康地具右武¶
衛威郎将東河察使左豹韜衛髙城府長上果毅阿史¶
徳伏麾支右玉鈐衛郎将路驢駒左金吾衛長上阿史¶
徳伏麾支右玉鈐衛郎将路欲谷游擊将軍葛羅枝延¶
游擊将軍契苾木昆折衝都尉車鼻施俟斤䖍州猶口¶
<pb:KR4h0022_WYG_647-17a>¶
鎮副白善徳晉州仁夀府果毅侯義威子總管左武威¶
衛侯神城府果毅杜𤣥隱押後隊長上張徳峻天官常¶
選王暠常彦緯押千騎三交戍董𤣥景河州安喬戍主¶
王才龕别奏康𤣥寂押千騎隊楊待封前冀州堂陽縣¶
丞温待禮别勅行人白君𧦬等略其西南或折衝其前¶
或乗躡其後整貔貅之佐奮猛毅(集作/勇猛)之倫長㦸林廽¶
髙旗雲繞賊黨晷窮漏急命窄途殫執無全支心投必¶
死之計以今月一日何阿小等帥不悛之旅擁脇從之¶
<pb:KR4h0022_WYG_647-17b>¶
衆結聚數萬抗拒官軍自寅及午前後九陣元基等並¶
鋒鏑争先戈鋋逓躍抗足而&KR1868;鮮卑之血塗地攘臂而¶
扔(人蒸切/因也)烏丸之首積野摧同氷䧟裂若山焚窮其孑¶
遺無復噍類斬獲逆賊冀州三品大總管何阿小逆賊¶
河北道招慰大使冀州刺史馬行感逆賊冀州道副大¶
總管楊奉節逆賊冀州長史王𢎞𦙍逆賊總管劉伏念¶
逆賊十二衛大将軍見任鹿城縣令李懐璧逆賊信都¶
縣令楊志寂總管胡六郎逆賊總管王知先逆賊帥馬¶
<pb:KR4h0022_WYG_647-18a>¶
眀誓逆賊三品總管姬目等魁首巨蠧三百餘人所有¶
戎羯慿陵殘毁之處臣皆宣布制㫖撫集其人咸懐聖¶
恩俱得復業羣兇既定冀(集作/四)方砥平二載逋誅一朝¶
泯滅數州然毒俄然(集作/爾)清弭舞溢河冀歌達塞垣截¶
風浪以息滄溟廓氛埃而覩白日郤縠(集作/獻)何力敢推¶
羣帥之勞叔向有言實在眀君之徳臣慿藉睿略忝當¶
戎政神機宻運不待横草之功天贊冥符恭承破竹之¶
勢伏惟(集作/瞻)廟勝速奉朝歡抃躍之情倍萬恒品不勝¶
<pb:KR4h0022_WYG_647-18b>¶
(集作/任)慶快之至謹追傔人天官常選李佑别奏左衛長上¶
校尉張徳俊奉露布以聞其軍資器械别簿條上謹言¶
　　　為幽州長史薛楚玉破契丹露布(𤣥宗/)¶
　　　　　　　　　　　　　　　　樊　衡¶
臣聞天地設險聖人則之士生懸弧其来尚矣故黄帝¶
涿鹿之戰重華三苖之役湯伐有扈文王克崇至于不¶
得已而用之其實一也伏惟開元神武皇帝陛下乗五¶
聖之資踞六合之大(一作/盛)徳光天下(一作光/天之下)威振百蠻¶
<pb:KR4h0022_WYG_647-19a>¶
四方無金革之事盖亦乆矣蠢茲兇冦東胡餘孽日者¶
闗門未通隔在荒外自相殺戮君臣無序不能獨立交¶
臂屈膝求我國家以安之聖朝矜其輸誠且以䕶塞故¶
列於朝貢編於鴻臚故再册名王累降重主魁渠豪酋¶
靡不霑渥自開復營州二十年内部落不聳安農牙商¶
金帛山積我國家之於惠貸亦深矣而野性易動狼心¶
不革中復背誕冦我栁城我是以有平盧之戰當為兵¶
少城孤不暇追北盡其巢穴殘㐫游魂假氣絶徼自以¶
<pb:KR4h0022_WYG_647-19b>¶
為黄河涇可以保天險懸塞沙漠可以逃靈誅陸梁窮¶
荒迷肆不復我王師逺略是以有黒山之討其突厥分¶
兵助為聲勢官軍既㑹萬弩齊發逆順不敵賢王失陣¶
契丹東龍鍾走林奔穴甌脱不守髦頭匿光可突干挾¶
馬浮河僅獲殘喘謂其困而知悟面縛請降而西連匈¶
奴東構渤海収合餘燼窺我阿降我是以有盧龍之¶
師當是時也四蕃雲屯十萬雨集動兵皷噪聲聞百里¶
山川晝昏土木皆震勢欲朝驅降户夕通河朔我行軍¶
<pb:KR4h0022_WYG_647-20a>¶
七千乗天假威靈黜之硤石斬單于之愛子&KR1106;契丹之¶
積卒衆虜奔逃扶傷不暇於是從散約觧雲巻霧消投¶
戈棄甲莫敢廽視我降户完然堅利而西蕃輜畜十遺¶
半矣突厥乗喬驕兩蕃籍甚鋭悍所向得志其来乆矣¶
昔漢髙祖以三十萬衆猛將如雲謀臣若雨平城之下¶
七日不食竟以計免頃萬嵗通天中亦忿其不恭雷霆¶
發怒驅熊羆之卒䇿貔虎之將以數十萬相繼而出沒¶
之峽中隻輪不返卒使趙定䧟沒河北塗炭數十年間¶
<pb:KR4h0022_WYG_647-20b>¶
瘡痏不復所以敢輕犯官軍之衆者以往事之驕我國¶
家偏師不滿七千當十萬之冦綿險提寡揚桴而出勢¶
同觧竹兵不留行於戱前事也如彼今㨗也如此哉盖¶
順人心因神怒察地利用天時威靈之所覆而逆順不¶
敵也然自黄龍舉烽無嵗不戰驚駭我城栅䖍劉我亭¶
戍勞軼我師徒糜耗我廣輸實已四稔於茲矣若乗勝¶
不殄無以一戎所以戰士憤惋餘怒未洩將斬踏(史作/蹋)¶
頓以染鍔血頭曼以釁皷彷徨北兵(一作/山)望煙塵而不¶
<pb:KR4h0022_WYG_647-21a>¶
肯返斾者乆之臣以為突厥銳而逃渤海懾懼勢未敢¶
出契丹大戰之後人馬俱羸其心不振又恃以荒逺必¶
無我虞而諸軍蓄銳乆思奮發新聞破賊無不増氣若¶
驅而襲之可不血刄而取也臣又與侍御史王審禮節¶
度副使烏知義及將士等僉議咸以為然議猶未决適¶
㑹勑令臣討逐臣已凖勑書當日宣布三軍之士莫不¶
踴躍於是㧞距䝉輪之伍響應投盖超乗之卒景集節¶
度副使右羽林軍大將軍烏知義即令都䕶裴旻理兵¶
<pb:KR4h0022_WYG_647-21b>¶
述職大閲于松林管内勇士萬人&KR0008;(一作/騋)駒千里㧞三¶
丈者得七十(一作/千)疋輕幟迅走之乗鷹揚貔虎之士左¶
贏糧右持械者日越七百里朝發薊門夕宿碣石者得¶
八千人勵以威神節以金皷既而饒樂歸義王李詩衙¶
官可支刺史伊覔㬆(一無/此字)燭禄并里水扶餘者違未盧¶
東胡雜種君長之郡左射人右射馬翼迅霆轉沙振騂¶
角者二萬五千餘騎鐡甲霜野朱旗火天遂陵赤山下¶
寒谷絶泱漭横大漠以四月二十三日夜衘枚渡黄河¶
<pb:KR4h0022_WYG_647-22a>¶
質眀頓夫松漠漠庭疾雷暴驚天落地動羣兇狂顧周¶
章自失於三軍横亘風偃電掃烏知義都統主(一作/王)中¶
權裴旻領三千騎與宣慰計㑹發兵馬使内給事薊思¶
賢副使内寺伯李安達右領軍衛翊府郎將李良玉軍¶
前討擊副使大將軍鑰髙等為先鋒中郎内供奉李先¶
夀領馬歩五千與宣慰内供奉奚官局令王尚客内供¶
奉中郎李延光長上折衝史直臣右驍衛左郎將王抱¶
一經略軍副使左衛率府右郎將李永定咸寧府軍李¶
<pb:KR4h0022_WYG_647-22b>¶
車䝉領馬歩五千與宣慰使内謁者監劉𤣥向供奉長¶
上折衝康太和(一作/利)供奉長上折衝白延宗長上果毅¶
髙處謀永寜府果毅閻鼎臣副將布折等為右翼中郎¶
將裴債(疑/)領馬歩五千與攝副使内供奉左驍衛府郎¶
將鮑忠英樂府折衝李瓚等為後殿奚王李詩與内供¶
奉長上折衝歸州刺史韓仙松衙官叚志忠等統其部¶
屬知虜掠北郡長上折衝兼儒州都督烏承恩與供奉¶
將軍恩盧廷賓平盧軍攝副使遂城縣折衝桓善珍經¶
<pb:KR4h0022_WYG_647-23a>¶
略軍副使政和府果毅楊元亨軍前討擊副使果毅路¶
順清夷軍子將英樂府右果毅樊懐璧等四面雲合煙¶
塵俱起兩翼掩進前後夾攻數百里間沸聲若雷波駭¶
雲亂窮冦奪氣僵仆相藉弓不暇張戈不敢振雖䝉茸¶
奔穴町疃走險轥轣所暨盡為鯨鯢其餘孱㓜匿車惕¶
喘穹帳烈火既焚與煙俱銷者不可勝數或遣奔迸逸¶
扼據峻嶺聚徒嘯侣擬欲鳴吠而左縈右拂咸在彀中¶
傷鳥惡弦舉弓皆落於是韜兵施甲俯伏請命俘虜蔽¶
<pb:KR4h0022_WYG_647-23b>¶
於原野羊牛填於坑谷遺械如草流膏成川然後戮渠¶
魁斬封豕責元帥罪祐衆啓降二十五日収獲南驅二¶
十七日次於烏鶻都山前後大小三十一陣旗皷所向¶
莫不奔潰野絶遺冦萬里肅清然後頓軍休士大閱俘¶
實約生級羊馬駞驢器械都獲三十餘萬口疋頭數其¶
餘瀑潦奔注浮澗渉河揭厲未畢而中流汨沒不入見¶
數者十餘二三所斬丁將豪健暴骸相藉者亦三萬餘¶
級所焚爇車帳農具器械儲糧老小灰&KR1106;燼滅者不知¶
<pb:KR4h0022_WYG_647-24a>¶
涯極於是椎牛買酒散賞髙㑹宣慰使内謁者監普心¶
寂與判官掖庭局監潘進忠别勅行人李如意等衘命¶
至便申慰諭三軍蹈舞呼聲動天將吏等令驅蠻夷而¶
襲虜庭因冦糧以贍軍用亦降奚所勤懇也伏惟勅俘¶
虜許戰士奚等内附賞餌因而用之且不踰時禮也羊¶
十六萬口牛四萬頭馬四萬疋車五十乗并生級除留¶
堪進九千人已上餘四萬衆悉降奚既以蠻夷出攻亦¶
以蠻夷入賞俘獲數廣行程不多自振旅而旋日役數¶
<pb:KR4h0022_WYG_647-24b>¶
十以今月四日兵馬並平安到平盧蕃漢健兒惟六人¶
損一人死臣聞善戰不陣良將難之臣等不才承命出¶
師逺征勁虜二十三部落並不鈍鋒士馬完歸軍容益¶
振非陛下威神所覆則臣等碎首必然今幸覩洪勲不¶
勝慶快之至謹遣戰將攝副使行軍虞候總管檀州宻¶
雲府果毅都尉賜紫金魚袋車仙惲奉露布以聞其所¶
獲首級器械别録申上¶
　文苑英華巻六百四十七¶
