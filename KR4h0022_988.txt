# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:14.320153
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷九百八十八
<pb:KR4h0022_WYG_988-1a>¶
欽定四庫全書¶
　文苑英華巻九百八十八　宋　李昉等　編¶
　交舊十一¶
　　祭栁員外文二首　　　祭吏部韓侍郎文一首¶
　　祭劉廵官文一首¶
　　祭座主兵部尚書顧公文一首¶
　　祭清河李少尹文一首　祭韓令公文一首¶
　　祭豐州李大夫文一首　祭李侍郎文一首¶
<pb:KR4h0022_WYG_988-1b>¶
　　祭中書韋相公文一首　祭李司徒文一首¶
　　　祭栁員外文　　　　　　　劉禹錫¶
維元和十五年嵗次庚子正月戊戌朔日孤子劉禹錫¶
銜哀扶力謹遣所使黄萇具清酌庶羞之奠敬祭于亡¶
(闕/)友栁君之靈嗚呼子厚我有一言君其聞否惟君平¶
昔聰明絶人今雖化去夫豈無物意君所死乃形質耳¶
魂氣何託聴余哀詞嗚呼痛哉嗟余不天甫遭閔凶未¶
離所部三使来弔憂我衰病論(集作/諭是)以苦言情深禮至¶
<pb:KR4h0022_WYG_988-2a>¶
欵密重復期於(集作/以)中路更申願言途次衡陽云有栁¶
使謂承(集作/復)前約忽承訃書驚號大呌如得狂病良久¶
問故百哀攻中涕洟迸落魂魄震起(集作/越)伸紙窮竟得¶
君遺書絶絃之音悽愴徹骨初託遺嗣故(集作/知)其不孤¶
末言歸輤從祔先域凡此數事職在吾徒永言素交索¶
居多逺鄂渚差近表臣分深想其聞訃心勇於義已命¶
所使持書徑行友道尚終當所(集作/必)加厚退之承命改¶
牧宜陽亦持一函候於便道勒石垂後屬于伊人安平¶
<pb:KR4h0022_WYG_988-2b>¶
宣英㑹有還使悉已如禮形於㝠(浙本/作其)書嗚呼子厚此¶
是何事朋友凋落從古所悲不圖此言乃為君發自君¶
失意沉伏逺郡近遇國士方伸眉頭亦見遺學(集作/草)恭¶
辭舊府志氣相感必踰常倫顧余負舋營奉方重(集作/萬里)¶
猶兾前路望君銘旌古之逹人朋友製(蜀本/作則)服今有所¶
厭其禮莫伸朝晡臨後出就别次南望桂水哭我故人¶
孰云宿草此慟何極嗚呼子厚卿其死矣終我此生無¶
相見矣何人不達使君終否何人不老使君夭死皇天¶
<pb:KR4h0022_WYG_988-3a>¶
后土胡寧忍此知悲無益奈恨無已子之不聞余心不¶
理含酸執筆輒伸復(集作/復中)止誓使周六同於已子魂兮¶
来斯知我深㫖嗚呼哀哉尚饗¶
　　　為鄂州李大夫祭栁員外文　前　人¶
嗚呼至人以在生為傳舍以軒冕為儻来逹於理者未¶
嘗惑此昔余與君論之詳熟孔氏四科罕能相備惟公¶
特立秀出㡬於全器才之何豐運之何否大川未濟乃¶
失巨艦長途始半而䘮良驥縉紳之倫孰不墮淚昔者¶
<pb:KR4h0022_WYG_988-3b>¶
與君交臂相得一言一笑未始有極馳聲日下騖名天¶
衢射䇿差池髙科齊驅携手書殿分曹藍曲心志諧同¶
追歡相續或秋月銜觴或春日馳轂甸服載朞同升憲¶
府察視之列斯焉接武君遷外郎予侍内闈出處雖間¶
音塵不虧勢變時移遭罹多故中復賜環上京良遇曽¶
不踰月君又即路逺持郡符栁江之壖居陋行道疲人¶
歌焉予来夏口忽復三年離索則久音貺屢傳箧盈草¶
𨽻架滿文篇鍾索繼美班揚差肩賈誼賦鵩屈原問天¶
<pb:KR4h0022_WYG_988-4a>¶
自古有死奚論後先痛君未老美志莫宣邅廽世路奄¶
忽下泉嗚呼哀哉令妻早謝穉子四嵗天䘮斯文而君¶
永逝翩翩丹旐来自遐裔聞君旅櫬既及岳陽寢門一¶
慟貫裂衷膓執紼禮乖出疆路阻故人奠觴莫克親舉¶
馳神假夢冀獲晤語平生密懐願君遣吐遺孤之才與¶
不才敢同已子之相許嗚呼哀哉尚饗¶
　　　祭吏部韓侍郎文　　　　　李　翺¶
嗚呼孔氏云(集作/去)逺楊朱恣行孟軻拒之乃壊于成佛¶
<pb:KR4h0022_WYG_988-4b>¶
氏混華異學魁横兄常辯之孔道益明建武以還文卑¶
質䘮氣萎體敗剽剥不讓儷花鬬葉顛倒相上及兄之¶
為思動鬼神撥去其華得其本根開(文粹/作關)合恠駭驅濤¶
湧雲包劉越嬴並武同殷六經之風絶而復新學者有¶
歸大變于文兄之仕宦(文粹/作官)罔辭於艱(文粹作/于難)疏奏輒¶
斥去而復遷(集作/還)升黜不改正言亟聞貞元十二兄在¶
汴州我遊自徐始得兄交視我無能待予以友講文析¶
道為益之厚二十九年不知其久兄以疾休我病卧室¶
<pb:KR4h0022_WYG_988-5a>¶
三来視我笑語(集作/言)窮日何荒不耕㑹之以一人心樂¶
生皆惡言凶兄之在病則齊其終順化以盡靡憾(文粹/作惑)¶
于中别我(集作/欲别)千古意如不窮臨䘮大號决裂肝胷老¶
𣆀言夀死而不亡兄名之垂星斗之光我狀兄行下于¶
太常聲殫天地誰云不長䘮車之来(集作/来東)我刺廬江君¶
命有嚴不見兄䘮遣使奠斚百酸攪腸音容若在曷日¶
而忘嗚呼哀哉尚饗¶
　　　祭劉廵官文　　　　　　　前　人¶
<pb:KR4h0022_WYG_988-5b>¶
維元和七年嵗次壬辰九月景辰朔十五日庚午觀察¶
判官攝監察御史李翺等謹以清酌庶羞之奠敬祭于¶
劉君之靈我等與君同列賔筵共食偕行嵗辰再遷公¶
事多暇嬉遊自般栁垂於(集作/于)塘荷秀于川或泛在水¶
或登在山歌(京本/作飲)酒終夜觴觵往還笑言無虚咸盡其¶
歡君實强盛時惟壯年宜哉夀考福祿来臻奈何遭疫¶
(集作/疾)針藥弗痊日冀返初憂危遽傳長路未極琴書忽¶
捐嗚呼哀哉堂有老母室有少妻幼男稚女(蜀本作幼/女稚男)¶
<pb:KR4h0022_WYG_988-6a>¶
或童或孩發聲怨切弔者酸悽祔葬舊城随䘮以歸已¶
矣劉君自古如斯有肉一豆有酒一(蜀本/作盈)巵我来告(集/作)¶
(一/)别去去長辭嗚呼哀哉尚饗¶
　　　祭座主故兵部尚書顧公文　吕　温(集/無)¶
維貞元十年嵗次甲申月日門生侍御史王播監察御¶
史劉禹錫陳諷栁宗元左拾遺吕温李逢吉右拾遺盧¶
元輔劍南西川觀察支使李正叔萬年縣主簿談元茂¶
集賢殿校書郎王啓秘書省校書郎李建京兆府文學¶
<pb:KR4h0022_WYG_988-6b>¶
李逢渭南縣尉席䕫鄠縣尉張𨽻初奉禮郎獨孤郁協¶
律郎蕭節奉禮郎時元佐滎陽主簿李宗衡前郷貢進¶
士鄭素等謹以清酌之奠祭于座主故兵部尚書東都¶
留守顧公之靈峩峩靈山時雨將洩耽耽大厦崇構已¶
設嵗旱方極川流遽閟宏棟待施梁木斯折玉碎清瑩¶
芝焚酷烈貞芳獨留千古不滅嗚呼哀哉伏惟公神氣¶
輔質天降英靈剛健中正内外和明岐嶷之初不教而¶
成敦敏之後確然已貞靄靄孤雲逸我髙情昭昭白日¶
<pb:KR4h0022_WYG_988-7a>¶
懸我明誠志勵義深心融氣清靖若翔隼藹如芳英於¶
乎立人成身忠孝一美自古全者一人而已明君得臣¶
賢父知子公獨兼備敢陳終始厥初知禮嚴訓柔順義¶
方年未逾丱道行于郷盈庭之戯衆稚且狂觹管在身¶
我獨矜莊沐浴風雨盥潄雪霜未薦甘㫖未敢衣裳斯¶
惟至性厥有大孝乃揚儒風乃奉文教服勤之功煥飾¶
之効金石成聲縟麗開照越國山秀吴門水深句曲宵¶
朗湘沅夕隂怡神導和滌思凝心棄我竒寳鑑然至音¶
<pb:KR4h0022_WYG_988-7b>¶
天寳季年安史内侵翰苑詞人播遷江潯金陵㑹稽文¶
士成林嗤衒争馳聲美共尋損益褒貶一言千金洙泗¶
之風弊而侵淫我乃閉關響絶光沉蔵輝必發含章以¶
俟蛟龍得雲平陸騁鷙人或妙用我藴成器人矜謏聞¶
我愚大智聿来膠庠厚此淳懿郷選或兢我則無愧芳¶
桂盈手青霄坐致春從王畿冬踐郎吏危險立則(一作/績)¶
艱難見志諌草焚灰絲綸深秘命官儲賢有國大備至¶
公茍在淳化不墜翰選精重睿思䖍志繋於安危𢎞此¶
<pb:KR4h0022_WYG_988-8a>¶
教義我雖受命求人報天工惟選藝器必搜賢松菊有¶
烈薫蕕在前妍媸自分衡鏡髙懸潛符希夷化若神仙¶
道貫品類心㝠陶埏歸吾至精復命上𤣥物不可棄道¶
由爾全毛翔鸞鳳殻蜕龜蟬萬類俱適三清晏然伊昔¶
仲尼其徒三千命不可求文實在焉微言僅存正氣莫¶
宣用茍登席希徒執鞭曷如清時文柄克専髦彦必舉¶
典謨備甄中侍六載内朝十年三司秋賦五掌春銓翼¶
翼京師教化之先肅恭誠敬昭彰可傳在昔成周左伊¶
<pb:KR4h0022_WYG_988-8b>¶
右瀍乃命保釐撫我三川資仁感義與道周旋煥乎成¶
功嶷若崇巔乃飾兵車兵利革堅乃修農畝闢隴開阡¶
榛穢荒蕪化為良田汙潦溝瀆流為清泉忠至誠逹思¶
焦身捐醴甘必竭膏明乃然嗚呼哀哉馹騎霄馳皇慈¶
中激后復真質臯還魂魄新命簫鼔舊原松柏陵谷可¶
移德音不易嗚呼哀(一作/痛)哉播等援自諸生昇為王賔¶
念必期于霄漢手親擢其泥塵播嘗再忝於科第始一¶
命於朝倫感自衷於誠接懽自己而情均或負知於一¶
<pb:KR4h0022_WYG_988-9a>¶
紀或登用於數旬恨俱長而各異哀靡極而寧伸凡在¶
京兆一十九人四忝御史三為諫臣孔門有光游夏修¶
身逺奠雖設用兹慰神馨香可薦醪醴方陳歔欷相從¶
列拜斯文伏惟尚饗¶
　　　祭河南李少尹文　　　　　沈亞之¶
維長慶四年五月十七日福建等州團練副使沈亞之¶
謹遣部(集作/郡)吏李權奉酒殽之奠敬祭于故河南少尹¶
李公之靈夫哲智之逹塞兮繋其時之難(集作/艱)通故孔¶
<pb:KR4h0022_WYG_988-9b>¶
子厄而周公隆管遇齊而卒業賈遭漢而不終嗚呼哀¶
哉古昔所(集作/何)思所思惟時謨不我進綱不我維民不¶
得濟道安(集作/不)得施雖富且貴夫何用為夫子之道沒¶
矣今將遺誰巻清明之特逹歸壤厦而蔵之哀哉尚饗¶
　　　為韓尹祭韓令公文　　　　前　人¶
澤梁宋之戎郊涵雄渾於雲水陶沉毅以(集作/與)濃剛作¶
耽耽(集作/晄晄)之巨士綿將流於先故(集作/洪光)鼔神濤之在已¶
昔丞相之東征統梁城之千雉命賔余以掌檄蹤枝馬¶
<pb:KR4h0022_WYG_988-10a>¶
之遺美見公佩之横腰冠衙旗於宋壘及夷門之節卧¶
余奉歸于故里寧後者之無當鴻(集作/顧)狂埃之勃起司¶
馬啖而賔徒烹血肉肆而為市何繼師之無作始公之¶
功由是伏豺豹於神貎遂寧清乎千里聞君書於天閽¶
帝嘉悦而忘恥嘗叙族以姪余謂同源於康子言康樂¶
於一方竟綿歴乎再紀廪蓄衆(集作/粟)以億計積有餘而¶
流委櫪甲馬之萬銜惟君王之所指撲淮童與齊蠆猶¶
烹冰以燎葦想(集作/視)燕趙之强侯若負垤之羣蟻彼承¶
<pb:KR4h0022_WYG_988-10b>¶
風其如何聞當飯而遺匕乃(集作/及)柱天而轍日信博壯¶
之可倚逢諒隂(集作/闇)之初晨遂踐阼而為治推轂兮昇¶
壇河橋兮鄜畤恩光被以湛稠仍分疆以及嗣遵比(集/作)¶
(往/)年之来覲見差班於父子復何殃之不造遽相追而¶
沒齒榮華之不道兮倏云乎已矣悼皇情以注想每凝¶
旒而撫扆錫袐物之必周余將(集作/得)命為臨視還壤厦¶
之將駕導清笳於哀徴鑒卑志之潔恭願降欽而省此¶
嗚呼哀哉尚饗¶
<pb:KR4h0022_WYG_988-11a>¶
　　　祭豐州李大夫十八丈文　　令狐楚¶
嗚呼髫齔之年獲見大夫自以成器異於羣倫自降而¶
遷垂三十春服義懐德逺而逾親靈州不協坐謫三楚¶
遐服徂征髙館晤語謂天之道正直是與捧手欲辭以¶
心相許羣后抗疏頌(疑作/訟)公無辜羽林森森天授兵符¶
適值南還頴耀神都風天雪夜買酒相呼帝命并土喜¶
公為副令尹是毗賢王是輔嗟我小子此焉婚娶贄幣¶
既求酒牢亦具河外西城振胡鎖戎詔遷大夫開府其¶
<pb:KR4h0022_WYG_988-11b>¶
中平生相知招我以弓竟逼方寸不能從公自此違奉¶
無由詣謁絡繹篇章綢繆書札不聞嬰疾不得留訣倉¶
卒一辭寂寞長别嗚呼哀哉惟先將軍有庸有勲及公¶
嗣興武不害文義分如霜志氣干雲頭蓬靣垢報國事¶
君土田未封旄鉞未受天實福善神明為咎埋沒黄沙¶
摧殘白首雖以瞑目豈能鉗口孤旐翩翩反葬秦川經¶
過故府悵望新阡魂氣何之音容悄然攀轅薦奠苦淚¶
潺湲¶
<pb:KR4h0022_WYG_988-12a>¶
　　　祭李侍郎文　　　　　　　白居易¶
維長慶元年嵗次辛丑五月景申朔十日乙巳翰林學¶
士守中書舎人(集作中散大夫守中書舎人翰/林學士上柱國賜紫金魚袋)元稹朝¶
議郎守尚書主客郎中知制誥白居易謹以清酌庶羞¶
之奠敬祭于故刑部侍郎贈工部尚書隴西李公杓直¶
之靈於戯代重名義公能佩服德潤行羶彬彬(集作/温温)郁¶
郁凡嚮善者如蟻慕肉時重爵位公負楨榦天官是攝¶
司冦是賛(集作春秋天/官是攝是賛)尚書六職公理其半朝重文翰¶
<pb:KR4h0022_WYG_988-12b>¶
公掌詔令西閣絲言内庭密命公實出入迭操二柄家¶
重隆盛公暨陳許兩掖中臺差肩接武青幢赤茀叔出¶
季處門重婚嗣公娶令族鎗鎗振振和鳴以續男女七¶
人五珠二玉年重夀考公亦云老心雖壯健髪已華皓¶
五十加八亦不為夭人重康寧公體豐盈迨乎奄忽不¶
失和平啓手足夜無呻吟聲古稱五福公有七福凡人¶
得一死猶瞑目矧公兼之豈有不足所不足者不在公¶
(集作/其)身怏怏惻惻其在他人為門户惜主為骨肉惜親¶
<pb:KR4h0022_WYG_988-13a>¶
為吾儕惜良友為朝廷惜賢臣况稹也不才居易無似¶
辱與公遊十九年矣昔貞元年(集作/嵗)俱初筮仕並命同¶
官蘭臺令史以公明逹以我頑鄙度長挈(集作/潔)能信非¶
倫擬一言脗(京本/作□)合不知所以莫逆之交實(集作/貴)從兹¶
始間登清近(集作清/問登近)遞罹讒毁江澧通州左遷萬里或¶
合或散一伏一倚浩浩世途是非同軌齒牙相軋波瀾¶
四起公獨何人心如止水風雨如晦雞鳴不已不因紛¶
阻孰辨君子以膠投漆如弧有矢所以綢繆見于生死¶
<pb:KR4h0022_WYG_988-13b>¶
前年去年次第徴還或先或後俱到長安水流火就松¶
茂柏懽置酒欲飲握手何言初論瘴癘次叙艱難三心¶
六眼同一澘然稹與居易旋登禁掖公領銓衡職勤務¶
劇私室多故公門少隙歡㑹實稀光隂虚擲互相勸勉¶
急務歡適且曰朱顔已去白日可惜花時(集作/寺)春朝松¶
園月夕大開口笑滿酌酒喫言約則然心期未獲嗚呼¶
杓直而忍我遺棄我何遽(集作/處)捨我何之豈反真歸寂¶
㝠然而無所為將精多魄(集作/魂)强的然而有所知恍如¶
<pb:KR4h0022_WYG_988-14a>¶
聞兮倏如覩未甘心於永辭彼有靈兮此有夢胡不一¶
来兮質我疑逝川渺其不囬日月忽乎有時指岐下以¶
歸祔備大葬之威儀禮有進而無退祖於庭而送於(京/本)¶
(作/之)畿旌竿舉兮轜輪動遂不得少留乎京師嗚呼杓直¶
其鑒于兹爵盈不飲豆乾不食如之何勿思公兒號我¶
公馬嘶我如之何勿悲嗚呼杓直已而已而哀哉尚饗¶
　　　祭中書韋相公文　　　　　前　人¶
維太和三年嵗次己酉六月乙酉朔三十日戊寅中大¶
<pb:KR4h0022_WYG_988-14b>¶
夫守太子賔客分司東都上柱國晋陽縣開國男食邑¶
三百户賜紫金魚袋白居易謹以茶果之奠敬祭于故¶
中書侍郎平章事贈司空韋公德載惟公忠貞大節輔¶
弼嘉謨倚注深恩哀榮盛禮伏見册贈制中已詳惟公¶
世祿官業家行士風茂學清詞冲襟𢎞度伏見碑誌文¶
中已詳此不重書但伸夙願公佩服世教棲心空門外¶
為君子儒内脩菩薩行嘗(集作/常)接餘論許追髙蹤元和¶
中出守開忠二郡日公先以喩金鑛偈相問往復再三¶
<pb:KR4h0022_WYG_988-15a>¶
繇是法要心期始相㑹合長慶初俱為中書舎人日尋¶
詣普濟寺宗律師所同受八戒各持十齋繇是香火因¶
緣漸相親近及公居相位走在班行公府私家時一相¶
見佛乗之外言不及他誓趨菩提交親(集作/相)度脱去年¶
臘月勝業宅中公云心(集作/必)結佛緣無如願力因自開¶
經箧出大方廣佛華嚴經(京本有/中字)十願品一通合掌焚¶
香口讀手授自持䕶始傳一人曽未經旬公即捐館追¶
思復視似不偶然今即日於道塲齋心持念一願一禮¶
<pb:KR4h0022_WYG_988-15b>¶
如公在前以至他生不敢廢墜至若與公同科第聨官¶
寮奉笑言䝉推奬窮通榮顇之感離合存歿之悲盡成¶
虚空何足言歎今兹薦奠不設葷腥庶㡬降臨鑒察情¶
(集作/精)意噫浮生是幻真諦非空靈鷲山中既同前㑹兜¶
率天上豈無後期嗚呼韋君先後間耳伏惟尚饗¶
　　　祭李司徒文　　　　　　　前　人¶
維太和四年嵗次戊戌七月癸酉朔十九日辛夘大中¶
大夫守太子賔客分司東都上柱國賜紫金魚袋白居¶
<pb:KR4h0022_WYG_988-16a>¶
易内重表弟朝請大夫守少府監上柱國李翺謹以清¶
酌庶羞之奠敬祭于故相國興元節度使贈司徒李公¶
惟公之生樹置名(集作/制)節忠貞諒直天下所仰惟公之¶
歿連(集作/遭)罹禍變(京本/作亂)寃憤痛酷天下所知雖千萬其¶
言終不能盡於(集作/故)兹奠次但寫私誠居易應進士以¶
鄙劣之文䝉公稱奬在翰林日以拙直之道䝉公扶持¶
公雖狥公愚則受賜或中或外或合或離契濶綢繆三¶
十餘年至於豆觴之㑹軒盖之遊多奉光塵最承歡恵¶
<pb:KR4h0022_WYG_988-16b>¶
眷遇既深於常等痛憤實倍於衆情永訣奈何長慟而¶
已翺情兼中外分辱眷知綿以嵗時積成交舊敢申薄¶
酬(集作/奠)庶鍳微衷嗚呼哀哉伏惟尚饗¶
　¶
　¶
　¶
　¶
　文苑英華巻九百八十八¶
