# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:04.040559
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷七百八十一
<pb:KR4h0022_WYG_780-1a>¶
欽定四庫全書¶
　文苑英華巻七百八十一　宋　李昉等　編¶
　佛像上¶
　　相樂夫人檀龕讃一首　西方變讃一首¶
　　為韋駙馬繡阿彌陀像讃一首¶
　　净信變讃一首　　　　如意輪畵讃一首¶
　　阿彌陀石像讃一首¶
　　觀世音菩薩畵像讃一首¶
<pb:KR4h0022_WYG_780-1b>¶
　　觀世音像讃一首　　　三如來畫像讃一首¶
　　金剛經石幢讃一首　　藥師如來像讃一首¶
　　繡觀音讃一首　　　　地藏菩薩讃一首¶
　　藥師如來繡像讃一首　壁畫三像讃一首¶
　　千手千眼觀世音菩薩畫像讃一首¶
　　大羅天尊畫像讃一首　藥師如來畫像讃一首¶
　　繡西方像讃一首　　　釋迦如來像讃一首¶
　　　相樂夫人檀龕讃(并序/)　　　盧照鄰¶
<pb:KR4h0022_WYG_780-2a>¶
相樂夫人韋氏者益州都督長史胡公之繼親也夫人¶
寓跡蘭閨栖情香岫琢磨六行與三明而並驅馳騖四¶
禪將十訓而齊駕粤以乾封紀歳流火司辰敬造靈龕¶
奉圖真相青蓮皓月爭華蚊睫之端寶樹天倡競爽鴻¶
毛之際納須彌於纖芥嘗謂徒言置由旬於方丈今過¶
其實重宣此義敢為讃云¶
猗歟實相顯允神工規模鹿苑圖寫龍宮分身諦聽列¶
坐談空羣天䬃纚衆寳玲瓏彫牎引月鏤網摇風一窺¶
<pb:KR4h0022_WYG_780-2b>¶
妙境髙謝塵蒙¶
　　　西方變畫讃　　　　　　　任　華¶
離一切相脩諸善法夫如是乃得菩薩心心所感者為¶
應夫如是乃膺多福道無上者歸極感罔極者報親在¶
心佛在相唯心與相唇齒相依二事同源百行宗孝蔣¶
氏兄弟惟孝也哉前殿中侍御史蔣鍊鍊弟前右拾遺¶
鎮鎮弟前無錫尉鏑鏑弟前千牛鏠鏠弟前協律郎錡¶
等泣血三年哀過乎禮願西方上聖永福先人故尚書¶
<pb:KR4h0022_WYG_780-3a>¶
左丞贈太常卿汝南侯大祥敬畫妙法蓮華變一鋪惟¶
此經開佛知見授聲聞記如來祕藏菩薩(一作/提)上緣始¶
發乎錬也伯仲之心見乎法如來大事之相終成乎太¶
常無餘之度孝矣哉太常盛德公才師訓天下朝廷遂¶
謙冲之德後生興禄士之嘆邦國殄瘁元元安仰華太¶
常故吏也侍御以華情之拳拳見示經變泣對靈相祗¶
感遺仁侍御女弟潤州長史京兆王宙妻次前信州刺¶
史髙陽齊&KR0008;妻季前拾遺東海徐閟妻哀禮兼極此道¶
<pb:KR4h0022_WYG_780-3b>¶
也古所難况衰俗乎敬為讃曰¶
大孝尊親其次用勞其次用力蔣氏之子三者備極誠¶
哉孝徳匱竭精素哀空上慈乃繢靈相光儀既備景福¶
隨之並無衡量¶
　　　為韋駙馬奉為先聖繡阿彌陀像讃(并序/)¶
　　　　　　　　　　　　　　　蘇　頲¶
大唐唐隆元年六月二十二日右金吾將軍駙馬都尉¶
臣韋鐬等奉為先聖三七日繡阿彌陀像一鋪臣聞北¶
<pb:KR4h0022_WYG_780-4a>¶
極尊者有在天而捨萬邦西方聖者有在天而應三界¶
上比義則無不通下抒情則無不感小臣鐬受恩之極¶
昔也尚主悲鳳聲之莫留中於事君痛烏號之靡逮徵¶
慕(一作/賤微)則殞越何補廻向則精誠所慿爰縷陳於法像¶
仍繡揚於繢事伏願蓮花之池莊嚴盛其樂土榖林之¶
野順豫清其梵宫如是重宣敢稱讃曰¶
大聖天子去遺舄大師世尊迎譲席布金摛繡圖神迹¶
厭代乘雲此光宅¶
<pb:KR4h0022_WYG_780-4b>¶
　　　净信變讃¶
道之元尊洞照前刼身也净信終成後業後業伊何暢¶
我𤣥風𤣥風伊何俾我韋公頃發皇揆鎭于蜀國竭心¶
為政盈耳頌徳哿矣夫人繢茲羣眞凾遷副相欻(一作/剡)¶
天如賔府署因修庭除改製既丹既皜或轉或翳公則¶
斯念余其載覿慕齊舍堂追魯壞壁金海珠樹清都碧¶
虗魂歸自此像設如初禽鳥不入文翁是務神靈所扶¶
文考是賦粤幽讃者老焉釋焉其信受者式䕶式傳歸¶
<pb:KR4h0022_WYG_780-5a>¶
以戀兮未以益現即前兮過為昔玉江流兮錦城闢歳¶
永永兮綿奕奕¶
　　　如意輪畫讃(并序/)　　　　　顧　况¶
金剛記寳頂記花三昧頂(一作/等)輪三昧等經云蘇迷盧¶
南有俱露州州西南靣夷羅國俱尸那城南去八千由¶
旬至于雪山兹山純白厥草肥膩髙六十由旬周二千¶
二百㧞提河在左長仙園在右清熱惱海在南䟦陀海¶
在北善法堂在上瞽龍洞在下日月廻泊在俱物羅奢¶
<pb:KR4h0022_WYG_780-5b>¶
半空脇是龍居此洞地堅牢恒沙諸佛成道諸所如意¶
輪於此山間佛言毗勒那鉢奢無忘無心是離那奢多¶
性本空是祗彌物都思觀身實相是悉那鉢多彌觀佛¶
亦然是又問何者是陀羅尼相貌佛言空觀心無為心¶
廣大心常住心不變異心無無心無無心是恒沙諸佛¶
諸佛摩頂宻語也言在身中恐人輕教諸佛不許内外¶
雙立非賢不轉如意輪本名少足少法也其法滿足謂¶
之少足與夫圓滿滿願廣大大悲等慈慈觀智網寳手¶
<pb:KR4h0022_WYG_780-6a>¶
千手眼得無畏清净光除業道破諸暗無障礙無等等¶
與夫普明慈明千光(一有/王字)佛十億之號猶為至略净華¶
宿(一作/秀)王智佛時所立名記普門願行此應見聞隨方¶
説法法同而名異固云賢刼中千佛助化此為一佛二¶
尊不並願為侍者寳徳佛時名安忍童子請願之後名¶
如意輪大悲菩薩是愚於䕃界畫彼眞形法華經云一¶
華獻畫像漸見無量佛讃曰¶
同體如來所說惣持法内外雙見為普門大悲廣運無¶
<pb:KR4h0022_WYG_780-6b>¶
邊際巳渡塵沙生滅海¶
　　　阿彌陀石像讃(并序/)　　　　于　邵¶
石龕之作司馬楊公福謙室無他贏盖損已以&KR2041;事慿¶
厥底績資于有家聖無不通必與此合况西方之樂大¶
㑹之地鳥獸草木長皆為梵聲我心既降彼應&KR0467;速故¶
喜施願徃者率多於諸方廷尉平于邵聞而讃曰¶
倬現睟容蒼然髙岑上非道隔下不塵侵自(一作/俯)此中¶
逹發彼狂(一作/羣)心徃來既䕶我福攸深右轉清澗前瞻¶
<pb:KR4h0022_WYG_780-7a>¶
布金獨園對境雙樹齊隂石泉潺潺山木森森詎知竒¶
物未識珍禽西方之因妙樂傳音維是設像毫光載臨¶
去聖何逺兹焉可尋¶
　　　觀世音菩薩畫像讃(并序/)¶
佛功徳所以俾福也如鄭童之福得無俾乎間者門闔¶
卒廢僨童上絶倒不寤乆之而蘇收在懐抱氣則奄奄¶
心知旁懼口不能言遂啓手足以告全審視聽以示舊¶
膝下之愛辟咡而詔舉以善攝悉能自强父之寮于目¶
<pb:KR4h0022_WYG_780-7b>¶
而竒之曰不有此慧安有此令鄭氏其興乎竒童名自¶
此而始然則菩薩者利益故觀音者觀世是用繢事發¶
于童心相好巳具大圓既照天衣若飛楊桞疑拂以是¶
慿福信無有邊讃曰¶
竒童竒童兮厄于門門雖廢兮童其存菩薩觀音兮破¶
諸昏丹青相好兮人中尊福我竒童兮永無垠¶
　　　觀世音像讃(并序/)¶
孟冬十月旬有三日我皇帝降誕之辰也百靈㑹祉萬¶
<pb:KR4h0022_WYG_780-8a>¶
方集慶於是檢校刑部尚書左羽林大將軍紀國公臣¶
髙昇與一二軍吏稽首言曰竊稽首窅㝠賾乎至精道¶
本無二聖惟歸一超於物則拯㧞群迷現於時則亭育¶
衆品電繞之與夜明也豈其俶歟惟聖表聖唐哉皇哉¶
請以眞如之像延景洪福粹容晋霍神變燭耀四天周¶
廻八部圍遶信足以上旌至徳下攄至誠臣哉鄰哉敢¶
為讃曰¶
道本一兮聖無二靈相炳兮我身是狀至聖兮昭至尊¶
<pb:KR4h0022_WYG_780-8b>¶
叫帝閽兮羾天門福穰穰兮委如山¶
　　　三如來畫像讃(并序/)　　　　梁　肅¶
法王之身有三曰報曰應曰法報身從無邊功徳生應¶
身依無邊衆生生法身從如如無有生分别說三其極¶
一貫原夫人道之體離一切相視其本也積大徳施(一/作)¶
(得/)大慧(文粹/作惠)合大道成大身是其報也出入十界隨所¶
利見如水月鏡(集有/像字)是其應也自因至果故不得不有¶
其報病一切病故不得不行其應(一作/徳)應亦名也報亦¶
<pb:KR4h0022_WYG_780-9a>¶
名也名乎哉其實相之賔乎經云觀身實相觀佛亦然¶
嘗試思之以為衆生盖反佛者也是三相在佛為三徳¶
在凡為三障一者生死生死即空寂空寂即法身也二¶
者煩惱即智慧智慧即報身也三者結業即解脫解脫¶
即應身也三徳成於悟三障成於迷迷而不復也遂自¶
絶於佛乘(集作/身)哀哉予嘗齋心命工裂素作繪聖徳之¶
形容可舉目而見見而後知(集無/知字)思思而後知至知至¶
之路盖由是矣瞻仰之不足遂為之讃庶觀者有以知¶
<pb:KR4h0022_WYG_780-9b>¶
三如來不在心外不可以有無心取云¶
大哉法體體如虛空不始不終不垢不净不邊不中是¶
謂湼槃是謂法身諸佛性海是無上正真(右讃毗盧/遮那佛)¶
妙哉報體體法而大由清净功徳(集作得/下同)色無礙徳色¶
無礙成實智慧範圍法界盡未來際(右讃盧/舍那佛)¶
神哉化功其(集作/萬)化無方休有烈光以百億色身播百¶
億國土啟權顯實或黙或語示我寂滅雙林之下(右讃/釋迦)¶
(牟尼/佛)¶
<pb:KR4h0022_WYG_780-10a>¶
三聖一身本無有異恒沙諸佛其道一致衆生唯妄覺¶
(文粹/作竟)妄斯至懸像(文粹/作象)著明用鑒心地(右揔讃/)¶
　　　金剛般若波羅宻經石幢讃(并序/)¶
二十五有之内根塵相磨生滅相蕩斡流旋(集作/㓜)轉往¶
復無際如來憫之於是開智慧門示諸法如義俾夫即¶
動而寂即寂而照假文字以筌意一色空而觀妙然離¶
一切相得無住心二乘逺而不見十住見而不辨如是¶
信解乎難哉隴西李氏先夫人常州刺史獨孤公之伯¶
<pb:KR4h0022_WYG_780-10b>¶
姊也聖善之徳自天而植不捨母訓受持是經内㴠道¶
機外順化物十一年八月即世于晉陵郡舍公茹尚右¶
之痛追無作之福纉無(集作/纉㣲)言於金石庶幽賛乎妙報¶
嘻傾沙界以施而施有窮等山王之大而大有終唯金¶
剛空印永不壞滅蓋夫人福慧之所以臻也於是乎讃¶
脫三解(集作/界)軛入一相地資惠(集作/慧)力兮追琢道妙為¶
祐與道(集作/為導)實懿徳兮石可轉而字有磷福不極兮¶
　　　藥師琉璃光如來畫像讃(并序/)¶
<pb:KR4h0022_WYG_780-11a>¶
聖之道無形無名形以感著名以功立蓋物有病於妄¶
我則喻其醫物有滯於闇我則照其光其行無方有感¶
必應(四字集作惟/妙無不應)神哉仁哉惟唐代宗孝武皇帝之甥¶
某邑長公主之子曰蘭陵蕭位稟靈天潢承訓家範其¶
性孝其氣醇大厯中丁先人銀青光禄大夫光禄卿贈¶
汝州刺史府君之憂自反(集作/卒)哭至于大祥哀敬之禮¶
動無違者長公主戒之曰欲報之徳豈止於斯乎歸誠¶
上仁可以徼福爾其志之位於是泣遵徳命爰用作繪¶
<pb:KR4h0022_WYG_780-11b>¶
八十之初(集作/物)十二之願赫然如見其全身肅然如聞¶
其音聲自外入者或疑亂怖投體膜拜而不知其粉繪¶
也嘻昔人有一至之性或通於神祗以致福慶矧夫孝¶
子之哀思大聖之𤣥運幽讃之力可思量哉安定梁肅¶
悅聞其風乃為讃曰¶
披聖籍兮覽𤣥功赫神光兮被無窮勿藥用兮醫之王¶
感斯應兮萬福彰棄于(集作/系是)梁兮出于唐畜純孝兮思¶
不忘綽大象兮景焜煌洞㝠㝠兮福穰穰¶
<pb:KR4h0022_WYG_780-12a>¶
　　　繡觀世音菩薩像讃¶
蓮華經普門品載菩薩盛徳大業詳矣蓋變動不測之¶
謂神窮神盡性之謂聖慈悲廣運之謂力三者一貫是¶
謂(集作/為)妙覺功不並化尊無二上故佛為法王我為素¶
臣或擬諸形容稱其名號資不匱之力報罔極之恩誰¶
其為之有齊孝女初尚書吏部郎趙郡李公第六女歸¶
于博陵崔綽大厯初居公憂泣血無聲至於大祥既而¶
思求㝠祐徼福上聖針縷之間成就莊嚴其用心也至¶
<pb:KR4h0022_WYG_780-12b>¶
矣乎公之立行立言天下所推焉存為人範沒無異責¶
前際之勝因不可度巳此功徳也蓋以展蓼莪者(集無/者字)¶
蒸蒸之心崔氏之子以肅嘗獲升公堂以讃述見託痛¶
梁木之壞慟懷恩(三字集作/重懐報恩)之烈故像設之所(集有/然字)敢¶
著乎辭讃曰¶
菩薩之徳相炳而兹慿身以儀之(集無/之字)女也孝思不可¶
方思冀㝠福於斯欲報之徳斯焉取斯¶
　　　地藏菩薩讃¶
<pb:KR4h0022_WYG_780-13a>¶
菩薩以大慈運大願𢎞大道濟大苦俾三界之間利見¶
大人如大地之無不持載故號曰地藏有秘書少監兼¶
侍御史李公之甥太原王氏之第幾女頃遭先夫人棄¶
敬養拊擗以暨于小祥或曰此孝也匪報也以報為功¶
則惟地藏乎乃手針縷之事黼而黻之則而像之煥乎¶
有成毫相畢觀者然後知聖善之内訓淑女之孝思至¶
矣哉是可以錫爾類也秘書向(集作/與)予道之且命讃曰¶
皇矣上仁乃聖乃神厥功備兮有女伊棘孝思罔極厥¶
<pb:KR4h0022_WYG_780-13b>¶
誠至兮聖儀彰之景福將之無有既兮¶
　　　藥師琉璃光如來繡像讃(并序/)¶
得妙道者聖之大感罔極者孝之至(集作/大)孝有欲報之¶
志聖有善應之功神其願運其力故悲智行焉發乎心¶
彰乎事故像設作焉誰其為之有齊孝婦孝婦姓某氏¶
前新城令栁誠之室也先是居皇姑豆盧氏夫人憂自¶
卒哭及朞呼天之聲不絶自朞至于大祥追福之功不¶
息乃誦金偈乃瞻粹容爰用五綵以成大像莊嚴相好¶
<pb:KR4h0022_WYG_780-14a>¶
昭焯煥爛凜乎若披毫光而演善願啟清眞而屏(集作/救)¶
濁亂至矣夫乃為讃曰¶
光彼千界赫琉璃兮勿藥之師號大醫兮不形之形妙¶
相具兮窈㝠(一作/章施)希夷𤣥功著兮孝婦之烈心不渝兮¶
章施五彩福皇姑兮¶
　　　壁畫三像讃(并序/)¶
貞元元年冬十月㑹稽龍興寺釋法忍與門弟子道俗¶
衣冠之衆以五彩色寫釋迦如來像于所居之宇吉祥¶
<pb:KR4h0022_WYG_780-14b>¶
天女像在左多聞天王像在右徳容威神煥赫熙怡為¶
佛股肱作人(集有/大字)依歸至矣哉聖人無形以萬利見為¶
形形生功功生名是像𤣥徳存(集作/在)乎前經二上人以¶
予嘗探微言之所縁起資為之讃以示昧者云¶
上聖有作體神立徳天人遵兮我示妙法清我濁刼示¶
存存兮日歸月依(集作日/月歸依)是凖(集作/威)是儀破羣昏兮巍¶
(集疊/巍字)乎北王休有烈光䕶下土兮俾爾含識躋彼樂域¶
萬物睹兮金甲雄姿示威宣慈我何怒兮唯聖所起吉¶
<pb:KR4h0022_WYG_780-15a>¶
祥止止天徳至兮粤惟首冠(集作/出)佐佑(集作/勸佐)于佛成大¶
事兮髙明婉(集作/克)柔願與道逰滋景福兮息達本二沙¶
門有徳有則知聖知神(十字集作沙門/有則知此聖言)圖此妙相示後¶
昆兮實以善利與元元兮¶
　　　千手千眼觀世音菩薩像讃¶
不形之形無形神人之形也當法王御世有元聖曰觀¶
音以感通之妙用運溥博之宏應恊讃無上弼成𤣥功¶
神行無方形亦丕變故(集作/傳)此像設施于羣生此其至¶
<pb:KR4h0022_WYG_780-15b>¶
矣夫彼聾盲者方駭其手目之多以致恢詭(集有之/誚二字)隨¶
諸毁墮(集作隨/毁隨墮)無升濟期可不為大哀乎故壽王府士¶
曹參軍韋侯修身以仁處順而化夫人京兆杜氏既孀¶
始虞哀且顧禮追惟㝠祐為素為繢相近而理逺誠著¶
而感深易稱神而明之詩云聿懷多福盡在是矣讃曰¶
良人下世杳㝠㝠兮配徳追逺心不寧兮裂素表聖為¶
丹青兮昭赫綵(集作/指)繪光(集作/究)儀形兮祐彼君子歸福¶
庭兮¶
<pb:KR4h0022_WYG_780-16a>¶
　　　大羅天尊畫像讃(并序/)¶
維唐肅宗文明武徳大聖大宣(集無/宣字)孝皇帝以大功平¶
大難以大孝纂大業少康復業(集作/匡復)下武繼文丕丕崇¶
崇千古同徳亦既厭代去而上僊衣冠留于喬岳曜魄¶
歸乎太極惟夏四月十有八日實遺弓之辰皇上追聖¶
(集作/藝)祖之烈光申孝孫之永慕載揚至(集作/大)道之賾用¶
𢎞上清之福爰詔國工以是日畫大羅天尊像一軀混¶
成眞精揮倬神化包裹六極覆露九皇巍乎道主之徳¶
<pb:KR4h0022_WYG_780-16b>¶
相既明至哉聖人之孝思可見小臣肅拜手(集作/首)受詔¶
為之讃云(集作/曰)¶
至陽之原無窮之門大羅之界象帝之尊文明武徳有¶
赫孝宣道光乾元人畏軒轅翼翼睿宗嗣武統天或圖¶
尊容追孝前文肅拜稽首臣敢颺言惟此功徳載煥載¶
𤣥既祐聖神介福無邊亦祐我后夀考萬年¶
　　此篇編入佛像門疑是附見¶
　　　藥師琉璃光如來畫像讃(幷序/)¶
<pb:KR4h0022_WYG_780-17a>¶
於戱至人不可得而見之矣所(集作/以字)可見者像設而巳¶
藥師者大醫之號琉璃者大明之道所以洗蕩八苦振¶
燭六幽巍乎其有功復歸於無物蓋其賾(集作/蹟)也皇帝¶
徳女唐安公主委化歸眞之辰先是命國工繢佛像爰¶
設妙色載揚耿光以追福祥以廸幽贊祐我貴主達于¶
眞乘至哉聖人之慈也小臣某拜手稽首而作偈言¶
藥師妙法王光被于十方惟皇大聖主文命敷下土二¶
聖合𤣥徳廣運慈悲(集作/大慈)力荘嚴成(集作/此)儀形延福于¶
<pb:KR4h0022_WYG_780-17b>¶
女英女英受兹福亦以流萬族¶
　　　繡西方像讃¶
道無方所以法不垢不净(七字集作/法不垢净)聖人有以見羣生¶
大迷也乃方以聚之净以極(集作/趣)之應形主之列聖輔¶
之俾夫感而通通而應應而不窮其慈善之功乎皇朝¶
故中書舍人贈華州刺史吳郡朱君夫人扶風馬氏以¶
淑行為宗姻之表明識通出世之道洎居華州之䘮晝¶
哭哀慕慟為律呂(集作/度)既而曰予聞妙覺之用無幽不¶
<pb:KR4h0022_WYG_780-18a>¶
燭宜勤(集作/慿)上善以福吾夫廼用五綵章施五色發揮¶
徳容及二聖輔煥乎有見聖人之妙相與夫人之至誠¶
希夷之中恊用休福於是乎在矣肅嘗以文墨從□州¶
之逰爰羙成功或感斯慟讃曰¶
兊方有國兮至聖居之乃示净妙(集作/清净)兮拯此羣疑羙¶
蓮月兮煥金色色相永思兮不可得夫人洞此幽賛力¶
祐我徃哲福無極人既徃道斯存掌王綸沒州尊體有¶
羙徳貽後昆誕躋妙域參聖神誰謂至道黙昏昏¶
<pb:KR4h0022_WYG_780-18b>¶
　　　釋迦牟尼如來像讃¶
讃曰法王崩于竺乾露寢(集作/浸)二千嵗矣有像設糟粕¶
留示後世上士得之超詣實際其次奉之為祐為道為¶
津為梁(集作/筏)應之遲速視感之淺深觀其所感聖人之¶
情可見矣杜陵吏鮑君游信道之士也建中興元際君¶
游丁先大夫(集作/夫人)憂孝純誠至哀感亦至謂至道杳㝠¶
在擬議之外聖人形容居瞻仰之内(集作/間)有慈力可以¶
追孝有𢎞願可以祐神我儀圖之或讃休福於是合用¶
<pb:KR4h0022_WYG_780-19a>¶
綵繡煥焉發輝天光照臨睟容肅穆有二元聖為翼(謂/左)¶
(右二/菩薩)以夫人(集有/氏字)母徳昭聞君游孝思不怠雖欲無利¶
功徳能仁其肯捨諸戯夫孝子之志聞一毫之福可以¶
及親者則竭力而奉之矧夫教行於夷夏理貫於幽明¶
而無良之徒坐生異論以蕞爾愚管之所不及齪然世¶
籍之所不書乃尤(集作/死字)其先人謂作福無益抑犬豕之¶
類爾何人倫足稱予既美君游之孝因而志(集作/書)之俾¶
不肖者企及云爾¶
<pb:KR4h0022_WYG_780-19b>¶
　¶
　¶
　¶
　¶
　¶
　¶
　¶
　文苑英華卷七百八十一¶
