# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:00.132710
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷六百九十七
<pb:KR4h0022_WYG_697-1a>¶
欽定四庫全書¶
　文苑英華卷六百九十七　宋　李昉等　編¶
　刑法¶
　　為侯君集疏一首　　　論李𢎞泰疏一首¶
　　為魏元忠疏一首　　　論刑法多濫疏一首¶
　　為索元禮首按制獄疏一首¶
　　論巡察風俗疏一首　　為楊濬疏一首¶
　　論削奪王珙授贈官爵疏一首¶
<pb:KR4h0022_WYG_697-1b>¶
　貨殖上¶
　　諫迴易納利充官人俸疏一首¶
　　論不稅關市疏一首　諫不置勸農判官疏一首¶
　　刑法¶
　　　為侯君集疏(前篇作諫侯君/集等下獄表)　岑文本(貞觀/十年)¶
臣伏以君集等或位居輔佐或職分牙爪並䝉拔擢授¶
将帥之任不能正身奉法以報陛下之恩舉措肆情罪¶
負盈積實宜䋲之典刑(舊唐書/作刑典)以肅朝綱但髙昌昬迷¶
<pb:KR4h0022_WYG_697-2a>¶
人神共棄在朝議者以其地在遐荒或欲置之度外惟¶
陛下運獨見之明授决勝之畧君集等奉行聖筭遂得¶
指期平殄若論事實並是陛下之功君集等只有道路¶
之勞未足以稱其勲力而陛下天德(前篇作/為而)弗宰乃推¶
功於將帥露布初至便降大恩從征之人皆沾滌蕩及¶
其凱旋特䝉曲宴又封属國加之重賞内外文武咸欣¶
陛下賞不踰時而未經旬日(前篇作不/盈數日)並付大理雖乃¶
君集等自掛網羅而在朝之人未知所犯恐海内又疑¶
<pb:KR4h0022_WYG_697-2b>¶
陛下惟録其過似遺其功臣以下才謬叅近職既有所¶
見不敢黙黙臣聞古之人君出師命将克敵則受(唐書/前篇)¶
(作/履)重賞不克則受嚴刑是以當其有功也雖貪殘淫縱¶
必䝉青紫之寵當其有罪也雖勤躬潔已不免斧鉞之¶
誅故書曰記人之功忘人之過宜為君者也昔漢貳師¶
将軍李廣利捐五萬之師糜億萬之費經四方之勞惟¶
獲駿馬三十疋雖斬宛王之首而貪不愛卒罪惡甚多¶
武帝以為萬里征伐不録其過遂封廣利海西侯食邑¶
<pb:KR4h0022_WYG_697-3a>¶
八千户又校尉陳湯矯詔興師雖斬郅支單于而湯素¶
貪盜所收康居財物事多不法為司𨽻所繋湯乃上疏¶
曰臣與吏士共誅郅支幸得擒滅今司𨽻乃收繋案騐¶
是為郅支報讎也元帝赦其罪封湯關内侯賜黄金百¶
斤又晉龍驤将軍王濬有平吳之功而王渾等論濬違¶
詔不受節度軍令得孫皓寳物并燒皓宫及船濬上表¶
曰今年平吳實為大慶於臣之身更為咎累武帝赦而¶
不推拜輔國大将軍封襄陽侯賜帛(唐書/作絹)萬疋近隋新¶
<pb:KR4h0022_WYG_697-3b>¶
義郡公韓擒虎(唐諱/下同)平陳之日縱士卒暴亂叔寳宫内¶
文帝亦不問罪雖不加爵拜擒虎上柱國賜物八千叚¶
由斯觀之将帥之臣㢘慎者少貪求者衆是以黄石公¶
軍勢曰使智使勇使貪使愚故智者樂立其功勇者好¶
行其志貪者邀趨其利愚者不避其死是知前聖莫不¶
收人之長棄人之短良為此也臣又聞之(唐書有/夫字)天地¶
之道以覆載為先帝王之德以含𢎞為美夫以區區漢¶
武及歴代諸帝猶能宥廣利等况陛下天縱神武振宏¶
<pb:KR4h0022_WYG_697-4a>¶
圖以定六合豈獨正兹刑綱不行古人之事哉伏惟聖¶
懷當自己有斟酌臣今所以陳聞非敢私君集等是以¶
螢爝末光增輝日月陛下若降雨露之澤收雷電之威¶
録其㣲勞忘其大過使君集等重昇朝列復預驅馳雖¶
非清貞之臣猶是貪愚之将斯則陛下聖德雖屈法而¶
德彌顯君集等愆過雖䝉宥而過更彰足使立功之士¶
因兹皆勸負罪之将由斯而改節矣¶
　　此篇六百一十七卷重出前已削去¶
<pb:KR4h0022_WYG_697-4b>¶
　　　論李𢎞泰疏(髙宗/)　　　　　于志寜¶
　　　　(時𢎞泰坐法大尉長孫無忌詔/令不待時而斬决乃上此疏)¶
伏惟陛下情篤功臣恩隆右戚以無忌横遭誣告事並¶
是虚欲戮告人以明賞罰一以絶誣謗之路二以慰勲¶
戚之心又以所犯若是真無忌便有破家之罪今告為¶
妄𢎞泰即宜戮不待時且真犯之人事當罪逆誣謗(一/作)¶
(謀/)之類罪惟及身以罪校量明非惡逆若欲依律合待¶
秋分今時屬陽和萬物生育而特行刑罪(一作/罰)此謂有¶
<pb:KR4h0022_WYG_697-5a>¶
傷春氣竊謂未安左傳聲子曰賞以春夏刑以秋冬順¶
天時也又禮記月令曰孟春之月無殺昆(一作/孩)蟲省囹¶
圄去桎梏無肆掠止獄訟又漢書董仲舒曰王者欲有¶
所為宜求其端於天(一有/道字)天之道(一作/道之)大者在隂陽陽¶
為德隂為刑刑主殺而德主生陽常居大夏而以生育¶
長養為事隂常居大冬而積於空虚不用之處以此見¶
天之任德不任刑也伏惟陛下纂聖昇祚繼明御極追¶
連(一作/華)胥之絶軌蹈軒頊之良規欲使舉動順於天時¶
<pb:KR4h0022_WYG_697-5b>¶
刑罰依於律令隂陽為之式序景宿於是無(一作/靡)差風¶
雨不愆雩禜輟祀方今太簇統律青陽應期當生長之¶
辰振(一作/施)肅殺之令伏願暫迴聖慮察古之(一作/人)言儻¶
䝉垂納則生靈幸甚¶
　　一作舊唐書夲傳¶
　　　為魏元忠疏(武后/)　　　　　蘇安恒¶
臣伏聞明王有含天下之量有濟天下之心必能達天¶
下之善除天下之惡若為君主而不行此四者則當神¶
<pb:KR4h0022_WYG_697-6a>¶
怨(一作/寃)鬼怨隂錯陽亂欲使國家榮泰其可得乎陛下¶
革命之初勤於庶政親㹅萬機博采謀猷旁求俊彦(一/作)¶
(乂/)故四海之内以陛下為納諫之主陛下暮年以來怠¶
於政教讒邪結黨水火成災百姓不親五品不遜故四¶
海之内以陛下為受佞之主矣邪正莫辯獄訟含寃豈¶
陛下昔是而今非盖居安忘危之失也臣竊見御史大¶
夫檢校太子左庶子同鳯閣鸞臺平章事魏元忠亷直¶
有聞位居宰輔履忠正之基者用元忠為龜鏡踐邪佞¶
<pb:KR4h0022_WYG_697-6b>¶
之路者嫉元忠若仇讎麟臺監張易之兄弟在身無德¶
於國無功不逾數年遂極隆貴自當飲冰懷懼酌水思¶
清夙夜兢兢以報恩造不謂溪壑其志豺狼其心欲指¶
鹿而為馬先害忠而損善将斯亂代之法乃汚(一作/汚哉)明¶
君之朝自元忠下獄臣見長安城内街談巷議皆以陛¶
下委任姦佞(一作/宄)斥逐賢良以元忠必無不順之言以¶
易之必有交亂之意相逢偶語人心不安雖有忠臣烈¶
士空撫髀於私室而鉗口不敢言者皆懼易之等威權¶
<pb:KR4h0022_WYG_697-7a>¶
恐無辜而受戮亦徒虚死耳今虜賊强盛賦(一作/徴)斂煩¶
重以臣觀之萬姓不勝其弊况又聞陛下縱逸姦慝禁¶
錮良善儻刑罰(一作/賞刑)失中則遐邇生變臣恐四夷因之¶
則窺覘得失以為邉郡之患百姓怨憤(一作/因之)即結聚義¶
兵以除君側之惡復恐逐鹿之黨叩關而至亂階之徒¶
從中相應争鋒於朱雀門内問鼎於大明殿前陛下将¶
何事以謝之復何方以禦之臣今為陛下計安百姓之¶
心者莫若收雷電之威解元忠之網復其爵位君臣如¶
<pb:KR4h0022_WYG_697-7b>¶
初則天下幸甚陛下好生惡殺縱不能斬佞臣頭以塞¶
人望臣請奪其寵榮剪其羽翼無使權柄在手驕横日¶
滋專國俗於穰侯迴天過於左悺則社稷危矣惟陛下¶
圖之臣本㣲賤不識元忠易之豈此可親而彼可疎耶¶
但恐讒邪長而忠臣絶伏願陛下特垂天鑒察臣此心¶
即㣲臣朝志得行夕死無恨(一作皆舊/唐書本傳)¶
　　　論刑罰多濫疏(武后/)　　　　韋嗣立¶
臣竊嘗聞之在堯舜之日畫其衣冠當文景之時幾致¶
<pb:KR4h0022_WYG_697-8a>¶
刑措歷兹千載以為美談臣伏惟陛下濬哲欽明窮神¶
知化自軒昊以降莫之與京獨有往之論法或未盡善¶
皆由主司姦兇惑亂於視聽尋而陛下聖察具詳之矣¶
然竟未能明其本源察其前事令天下萬姓識陛下本¶
心尚使四海多銜寃之人九泉有抱痛之鬼臣誠愚昧¶
不識大綱請為陛下始末而言其事楊豫之後刑獄漸¶
興用法之伍務於窮竟連坐相牽數年不絶遂使巨姦¶
大猾伺隙乘間内包豺狼之心外示鷹鸇之跡隂圖潛¶
<pb:KR4h0022_WYG_697-8b>¶
結共相影㑹構似是之言成不赦之罪皆深為巧詆(文/粹)¶
(作/誣)恣行楚毒人不勝痛便乞自誣公卿士庶連頸受戮¶
道路藉藉雖知非辜而鍜鍊已成辯占皆合縱臯陶為¶
理于公定刑則謂汙宫(英華/作棺)毀柩猶未塞責雖陛下仁¶
慈哀念恤獄緩死及覽辭狀便已周宻皆謂勘鞫得情¶
是其實犯雖欲寛捨其如法何於是小乃身誅大則族¶
滅相縁共坐者不可勝言此豈宿搆讎嫌将申報復皆¶
圖苟成功効自求官賞當時稱傳謂為羅織其中陷刑¶
<pb:KR4h0022_WYG_697-9a>¶
得罪者雖有敏識通才(一作/材)被告言者便遭枉抑心徒¶
痛其寃酷口莫能以自明或受誅夷或遭殛竄並甘心¶
引分赴之如歸故知弄法侮文傷人實甚賴陛下特迴¶
聖察昭然詳究周興邱勣之類𢎞義俊臣之徒皆相次¶
伏誅事暴遐邇而朝野慶泰若再觀陽和且如仁傑元¶
忠俱羅枉陷被勘鞫之際亦皆已自誣向非陛下至明¶
垂心(一作/以)省察則葅醢之戮已及其身欲望輸忠聖代¶
安可復得陛下擢而升之各為良輔國之棟幹稱此二¶
<pb:KR4h0022_WYG_697-9b>¶
人何乃前非而後是哉誠由枉陷與甄明耳臣但恐往¶
之得罪者多並皆此流則向時之寃者其數甚衆昔殺¶
一孝婦尚或降災而濫者盖多寜無寃(文粹作/怨下同)氣寃氣¶
上達則水旱所興欲望嵗登不可得也陛下儻(一作儻/陛下)¶
𢎞天地之大德施雷雨之深仁歸罪於陷(一作/削)刻之徒¶
降恩於枉濫之伍自垂拱已來大辟罪已下常赦所不¶
原者罪無輕重一皆原洗被以昭蘇伏法之輩追還官¶
爵縁累之徒普霑恩造如此則天下皆知比所陷罪元¶
<pb:KR4h0022_WYG_697-10a>¶
非陛下之意咸是虐吏之辜幽明歡忻則感通和氣和¶
氣下降則風雨以時風雨以時則國豐嵗稔(一作五/穀豐稔)嵗¶
既稔矣人亦安矣太平之美亦何逺哉伏願陛下深察¶
　　一作皆舊唐書本傳¶
　　　為索元禮首案制獄疏(武后/)　周　矩(載初/元年)¶
頃者小人告訐習以為常内外諸司人懷茍免姑息臺¶
𨽻承接强梁非故欲其然規避誣搆耳又推劾之吏皆¶
以深刻為功鑿空争能相矜以虐泥耳籠頭枷研揳㹅¶
<pb:KR4h0022_WYG_697-10b>¶
摺脅籖爪懸髪薰鼻(一作/耳)卧隣矢(一作/穢)溺曾不聊生號¶
為制獄(一作/獄持)将或累日節食連宵緩間晝夜摇鏁(一作/撼)¶
使不得眠號曰宿囚此等既非木石且抜目前苟求賖¶
死臣竊聽輿議皆稱天下太平何苦要反豈被告者盡¶
是英雄以求帝王耶只是不堪(一作/勝)楚毒自誣耳何以¶
覈之陛下試取所告狀酌其虚實者付令推之㣲諷(一/作)¶
(訊/)動以探其情所推者必上下其手希聖㫖也願陛下¶
察之今朝士(一作/滿朝)側息不安皆以為陛下朝與之宻夕¶
<pb:KR4h0022_WYG_697-11a>¶
與之讎不可保也聞有追攝與妻子即為死訣故為國¶
者以仁為宗以刑為助周用仁而昌秦用刑而亡此之¶
謂也願陛下緩刑用仁天下幸甚¶
　　一作皆舊唐書索元禮傳¶
　　　論巡察風俗疏(一作請毎十州分/置御史廵按疏)¶
　　　　　　　　　　　　　　　李　嶠¶
陛下創置右臺分廵天下察吏人善惡觀風俗得失斯¶
政途之綱紀禮法之凖繩無以加也然猶有未折衷者¶
<pb:KR4h0022_WYG_697-11b>¶
臣請試論之夫禁網尚疎法令宜簡則法易行而不煩¶
雜疎則所羅廣而無苛碎竊見垂拱二年諸道廵察使¶
所奏科目凡有四十四件至於别凖格勑令察訪者乂¶
有三十餘條而廵察使率是三月已後出都十一月終¶
奏事時限迫促簿書填委晝夜奔逐以赴限期而毎道¶
所察文武官多至二千餘人少者一千已下皆須品量¶
才得褒貶得失欲令曲盡行能則皆不暇此非敢惰於¶
職而慢於官也實才有限而力不及耳臣望量其功程¶
<pb:KR4h0022_WYG_697-12a>¶
與其節制使器周於用力濟於時然後進退可以責成¶
得失可以精覈矣又曰今之所察但凖漢之六條推而¶
廣之則無不包(文粹/作苞)矣無為多張科目空費簿書且朝¶
廷萬務(唐書文/粹作機)非無事也機事之動恒在四方是則(唐/書)¶
(文粹/作故)冠盖相望郵驛繼踵今廵使既出其外州之事悉¶
當委之則傳驛大減矣然則御史之職故不可得閑自¶
非分州統理無由濟其繁務請大小相兼率十州置御¶
史一人以周年為限使其親至屬縣或入閭里督察姦¶
<pb:KR4h0022_WYG_697-12b>¶
訛觀採風俗然後可以求其實効課其成功若此法果¶
行必大裨政化且御史出持霜簡入奏天闕其於勵已¶
自修奉職存憲比於他吏可相百也若其按劾姦邪發¶
摘欺隱比於他吏可相十也陛下試用臣言妙擇賢能¶
委之心膂假温言以制之陳賞罰以勸之則莫不盡心¶
而效死矣何政事之不理何禁令之不行何妖孽之敢¶
興哉¶
　　　為楊濬疏(已見六百十几卷題作/夷州刺史楊濬決杖表)¶
<pb:KR4h0022_WYG_697-13a>¶
　　　　　　　　　　　　　　　裴耀卿(開元三/十四年)¶
　　凡死罪之人(舊唐書作色/前篇作則)長師(前篇作/長官)乃五刑(乃/前)¶
　　(篇作/者)只施於(只前篇/作品)誠則以誠乖(前篇/作非)不行刑(前/篇)¶
　　(作不/耐杖)却天(一作/踐)於刑者(前篇作/於死者)¶
　　　請削奪王珙授贈官爵疏　　羅　衮¶
臣㐲以罪在亂逆慈后罔赦事關懲勸聖人恒執其或¶
生漏刑辟沒有追敗萬代可知百王不易之道也竊見¶
故保義軍節度使贈太師王珙於國不忠於家不孝身¶
<pb:KR4h0022_WYG_697-13b>¶
為首帥行桀紂之虐名掛人倫縱豺狼之性頃乘京國¶
患難藉父叔勲勞寵極将相兇踰冦賊生召伯甘棠之¶
樹殘毒郡人對傅說築版之巖侵侮王室朝臣幕客受¶
戮辱者非少軍吏百姓遭殺害者甚衆朝廷比屬多事¶
毎須含垢而上天不容遂振疎網雖假手麾下幸就屠¶
滅然靡伏就法終為僥倖向使珙能於晩節粗立一善¶
以功補過誰曰不然考其終始無改暴横以珙之骨千¶
鞭不足快憤嫉之人陛下以在宥垂風崇恕御物存其¶
<pb:KR4h0022_WYG_697-14a>¶
棺塚為恩已厚尚汙典冊於理實難今復請追珙所受¶
贈官爵悉皆削奪以正憲律令天下忠臣孝子知陛下¶
昭章淑慝轉相慕効将來儻復有如珙類者亦冀覩没¶
後之誅而革其生前之慮明時裁化莫尚於斯先為珙¶
所害故給事中王柷以下一十人尋䝉聖造已各贈官¶
其官府寃死士庶伏乞下陜州以勑弔祭存問其家使¶
並日之明無所不足如春之澤深漸泉壤甫刑曰皇帝¶
哀矜庶戮之弗辜言唐堯之德也伏惟陛下與堯同心¶
<pb:KR4h0022_WYG_697-14b>¶
干瀆宸嚴無任戰越之至¶
　　貨殖上¶
　　　諫迴易納利充官俸疏(已見六百七卷仍題作/請廢在官諸司捉錢令)¶
　　　　(史/表)　　　　　　　　　　禇遂良¶
　　臣譬(前篇作/臣作)榱椽(前篇作/榱桷)漲海(前篇作/成海)取其納流¶
　　(前篇作取/平細流)為理(作為/治)在乎(前篇作/在於)其元(前篇作/其原)即¶
　　依補擬(前篇/擬字)三十貫(前篇四/十貫)有國有家(前篇作有/國家者)¶
　　常笑漢代賣官(前作/世)頗類於彼(前作/此)輸利(前作/輸錢)理¶
<pb:KR4h0022_WYG_697-15a>¶
　　治致(前作/致治)悉意(前作/一意)其居(前作/居其)而可為将来(前無/為字)¶
　　人間(前作/民間)輒敢(前作/輕敢)議詳(前篇作/詳録非)¶
　　　請不稅關市疏　　　　　　崔　融(長安/三年)¶
伏見有司稅關市事條不限工商但是行人盡稅者臣¶
謹按周禮九賦其七曰關市之賦竊惟市縱繁巧關通¶
末遊欲令此徒止抑所以咸增賦稅臣謹商度今古料¶
量家國竊将為不可稅謹件事跡如左伏惟聖㫖擇焉¶
古往之時素(舊唐書文/粹作淳)樸未散公田籍而不稅關防譏¶
<pb:KR4h0022_WYG_697-15b>¶
而不征中代已來澆風驟進桑麻疲弊稼穡辛勤於是¶
各徇通財争趨作巧求徑捷之(舊唐書/有欲字)速忘嵗計之(唐/書)¶
(有無/字)餘遂使田莱日荒倉廩不積蠶織休廢弊緼闕如¶
饑寒猥臻亂離斯瘼(唐書/作起)先王懲其若此所以變古隨¶
時依本者恒科占末者增稅夫關市之稅者謂市及國¶
門闕門者也惟斂出入之商賈不稅來往之行人今若¶
不論商人通取諸色事不師古法乃任情悠悠末代於¶
何瞻仰濟濟盛朝自取嗤笑雖欲憲章前古(二本作/姬典)乃¶
<pb:KR4h0022_WYG_697-16a>¶
是違背周官臣知其不可者一也臣謹按易繋稱庖羲¶
氏没神農氏作日中為市致天下之人聚天下之貨交¶
易而退各得其所班志亦云財者帝王聚人守位養成¶
群生奉順天德理國安人之本也士(唐書仕/下同)農工商賈¶
四人有業學以居位曰士闢土殖穀曰農作巧成器曰¶
工通財鬻貨曰商聖王量能授事四人陳力就職然則¶
四人各業乆矣今後安得動而搖之蕭何有云人情一¶
定不可復動班固又云曹叅相齊齊國安集大稱賢相¶
<pb:KR4h0022_WYG_697-16b>¶
叅去屬其後相曰以齊獄市為寄慎勿擾也後相曰理¶
無大於此者乎叅曰不然夫獄市者所以并容也今欲¶
擾之姦人安所容乎吾是以先之夫獄市兼受善惡若¶
窮極姦人無所容竄(唐書疊姦人無/所容竄六字)乆且為亂秦人極¶
刑而天下叛孝武峻法而刑獄繁此其効也老子曰我¶
無為而人自化我好静而人自正叅欲以道化其本不¶
欲擾其末臣知其不可者二也四海之廣九州之雜關¶
必據險路市必憑要津若乃富商大賈豪宗惡少輕死¶
<pb:KR4h0022_WYG_697-17a>¶
重義結黨成群喑嗚則彎弓睚眦則挺劍少有失意且¶
猶如此一朝變法定是相驚乘兹困窮或致騷動便恐¶
南走越北走胡非惟流逆齊人亦自擾亂殊俗又如邉¶
徼之地冦賊為隣興胡之旅嵗月相繼儻因科賦致有¶
猜疑一從散亡何以制禁求利雖切為害方深而有司¶
上言不識文體徒欲益府(二本作/帑下同)藏助軍國殊不知軍¶
國益擾府藏逾空臣知其不可者三也孟軻又云古之¶
為關也将以禦暴今之為關也将以為暴今行者皆稅¶
<pb:KR4h0022_WYG_697-17b>¶
本末同流且如天下諸津舟航所聚旁通蜀漢前指閩¶
越七澤十藪三江五湖控引河洛兼包淮海𢎞舸巨艦¶
千軸萬艘交貿往返憧憧(唐書作/昧旦)永月今若江津河口¶
置舖納稅納稅則檢覆檢覆則遲留此津纔過彼舖復¶
(一作/覆)止非惟國家稅錢更遭主司僦賂船有大小載有¶
多少量物而稅觸途淹乆統論一日之中未過十分之¶
一因此擁滯必致吁嗟一朝失利則萬商廢業萬商廢¶
業則人不聊生其間或有輕薄(二本/作訬)任俠之徒斬龍刺¶
<pb:KR4h0022_WYG_697-18a>¶
蛟之黨鄱陽暴虐之客富平悍壮之夫居則藏鏹出便¶
竦劍加之以重稅因之以威脅一旦獸窮則搏鳥窮則¶
攫執事者復何以安之哉臣知其不可者四也五帝之¶
初不可詳矣三王之後厥有著云秦漢相承典章大備¶
至如關市之稅史籍有文秦政以雄圖武力捨之而不¶
用也漢武以霸畧英才去之而勿取也何則關為禦暴¶
之所市為聚人之地稅市則人散稅關則暴興暴興則¶
起異圖人散則懷不軌夫人心莫不背善而樂禍易動¶
<pb:KR4h0022_WYG_697-18b>¶
而難安一市不安則天下之市必搖矣(唐書一/作新)　一關不¶
安則天下之關必動矣况澆風乆扇變法為難徒欲禁¶
末遊規小利豈知夫𤣥黙亂大倫魏晉𦕈小齊隋齷齪¶
亦所謂(唐書無/此字)不行斯道者也臣知其不可者五也今¶
之所以稅關市者何也豈不以國用不足邉冦為虞一¶
行斯術冀有殷贍然也㣲臣敢借前箸以籌之伏惟陛¶
下當聖朝御𤣥籙沉璧於洛刻石於嵩鑄九(唐書/作寳)鼎以¶
窮姦坐明堂而布政神化廣洽至德潛通東夷暫驚應¶
<pb:KR4h0022_WYG_697-19a>¶
時平殄南蠻纔動計日歸降西域五十餘國廣輪一萬¶
餘里城堡清夷亭候静謐比為患者唯苦二蕃今吐蕃¶
請命邉事不起即目雖尚屯兵乆後終成弛析獨有黙¶
啜假息孤(唐書/作辜)恩惡貫禍盈覆亡不暇征役日已省矣¶
繁費日已稀矣然猶下明制遵大樸愛人力惜人財王¶
侯舊封妃主新禮所有支科(文粹/作繼)咸令削滅此陛下以¶
躬率先堯舜之用心也且關中河北水旱數年諸處逃¶
亡今始安輯倘加重稅或慮相驚况承嵗積薄賦日乆¶
<pb:KR4h0022_WYG_697-19b>¶
俗荷深恩人知自樂卒有變法必多生怨生怨則驚擾¶
驚擾則不安中既不安外何能禦文王曰帝王富其人¶
霸主富其地理國若不足亂國若有餘古人有言帝王¶
藏於天下諸侯藏於百姓農夫藏於庾商賈藏於篋惟¶
陛下詳之必若師興有費國儲多窘即請倍筭客商加¶
斂平人如此則國保强富人免憂懼天下幸甚臣知其¶
不可六也陛下畱神繋表屬想政源冒滋炎熾早朝晏¶
坐一日二日萬(二本/作機)務不遺先天後天靈(唐書/作虚)心宻應¶
<pb:KR4h0022_WYG_697-20a>¶
時政得失小子何知率陳瞽辭伏紙惶怖(唐書作懼/一作懾)¶
　　　諫不置勸農判官疏　　　　皇甫憬(開元/中)¶
臣聞智者千慮或有一失也而(一無此/二字)愚夫千計亦有¶
一得也(一無/也字)且夫無益之事繁則不急之務重務重則¶
役數(一作數/役下同)役數則人疲人疲則無聊生矣是以太上¶
務德以静為本其次化之以安為上但責其疆界嚴之¶
隄防山水之餘即為見地何必聚人阡陌親遣檢(一作/括)¶
量故奪農時遂(唐書/作致)令受弊又應出使之輩未識大體¶
<pb:KR4h0022_WYG_697-20b>¶
之(一作/所)由殊不知陛下愛人之(一無/此字)至深務以勾剥為¶
計州縣懼罪據牒即徴逃士之家隣保代出隣保不濟¶
又便更逃(一作/輸)急之則都不謀生緩之則慮法交及臣¶
恐逃逸從此更深至如澄流在源止沸在火不可不慎¶
今之具寮向逾萬數蠶食府庫侵害黎民國絶數載之¶
儲家無經月之蓄雖有厚稅亦不可供户口逃亡莫不¶
由此縱使伊臯申術管晏陳謀豈息兹弊若以此為(一/無)¶
(此/字)給将何以堪雖東海南山盡為粟帛亦恐不足豈量¶
<pb:KR4h0022_WYG_697-21a>¶
(一作/括)田稅客能周給也¶
　　一作皆舊唐書宇文融傳¶
　¶
　¶
　¶
　¶
　¶
　¶
<pb:KR4h0022_WYG_697-21b>¶
　¶
　¶
　¶
　¶
　¶
　¶
　¶
　文苑英華卷六百九十七¶
