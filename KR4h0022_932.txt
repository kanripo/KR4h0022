# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:11.406542
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷九百三十三
<pb:KR4h0022_WYG_932-1a>¶
欽定四庫全書¶
　文苑英華卷九百三十三　宋　李昉等　編¶
　婦人上¶
　　髙安長公主碑一首　　凉國長公主碑一首¶
　　章懐太子良娣張氏碑一首¶
　　鄎國長公主碑一首　　昭容上官氏碑一首¶
　　延州豆盧使君萬泉縣主薛氏碑一首¶
　　　高安長公主神道碑　　　　蘇　頲¶
<pb:KR4h0022_WYG_932-1b>¶
維開元二年龍集攝提格夏五月哉生明高安長公主¶
薨於長安永平里第享年六十有六嗚呼哀哉丙申上¶
發哀于暉政門設次舉聲輟朝加等遣大鴻臚彭城侯¶
劉知柔持節齎書赴弔京兆尹攝大鴻臚鄧國公張暐¶
司農少卿李琇有司帥屬護䘮文武五品巳上㑹哭書¶
不云敦族至于九以昭于百姓禮不云敘親居其一以¶
統於萬人此所以追有虞而化天下感配陳而慟宸極¶
復以為素旂誄行彤管區風司常罕留執史多紊乃制¶
<pb:KR4h0022_WYG_932-2a>¶
銀青光禄大夫行紫微侍郎兼知制誥上柱國許國公¶
蘇頲為銘刻石臣頲不敏颺言拜命云長公主諱某字¶
某隴西狄道人髙祖神堯皇帝之曽孫太宗文武聖皇¶
帝之孫髙宗天皇大帝之第二女中宗孝和皇帝之姑¶
(疑作/妹)也太上皇之妹開元神武皇帝之姑也昔軒后修¶
徳高陽任而豫之虞姫邁徳伯陽冲而用之故先王㑹¶
昌而王者興前聖受命而聖人作自風偃三代刑清百¶
年揚耿光於祖宗紹期運於神武上以比崇於黄軒至¶
<pb:KR4h0022_WYG_932-2b>¶
其道次以宗極於𤣥老施其教慶漸緜瓞恩周行葦重熈¶
而累盛皇哉而唐哉公主承娣月之華分女皇之耀閒¶
和美度婉娩令德有循其禮無擇於言鍳圖取則聞詩¶
服義故可以賦絲緍而開湯沐者也於是曳紅綬賜青¶
圭香滿玉罏綵搖金縷允所謂帝乙歸妹以祉元吉魯¶
侯主婚是稱同姓始封宣城公主下嫁乎王氏駙馬都¶
尉故潁州刺史贈右監門將軍太原王府君諱朂字遂¶
古右監門將軍平舒公之孫歙州司馬之子自周儲洛¶
<pb:KR4h0022_WYG_932-3a>¶
濵之契秦將頻陽之業門昌帝緒家累天姻徵平叔之¶
才貌得孟孫之閥閲亦既覯止展也令儀成其肅雍率¶
由俊彩至盥潄&KR0808;縱笄緫衣紳箴管刀礪線纊鞶袠若¶
此者敬而持之動必於是則其餘可重也天授中聖后¶
從權革命駙馬非罪攖酷公主復歸于後庭凢九十甲¶
子口不入辛味耳不聆曼音體逾尚柔言靡敵怨運觀¶
心之智察摩頂之神豈寂以幽通将虚而信受有菩薩¶
現前者數四居每竒之中宗禹物不改漢儀初復乃命¶
<pb:KR4h0022_WYG_932-3b>¶
宗正卿李珍冊拜宣城長公主食實封一千户并置府¶
僚比侯王之封齊令丞之秩太皇御極又増五百户改¶
封於高安且重永康之冊允符長廣之拜今上握圖又¶
通前加至二千户尚於徳先於親也公主頃嵗奉嘗覩¶
髙宗畫像雖光靈在天而見似目瞿感咽于地遂成心¶
疾至使命醫萃止御藥相望孝焉而終仁則何輔嗚呼¶
哀哉富貴乃驕奢之資不期而至吉凶乃盛衰之象不¶
召而成况泰忘約吝生動寵怙權邪醜正知得而不¶
<pb:KR4h0022_WYG_932-4a>¶
知䘮知存而不知亡嘗歴觀之熟矣由是黄金象牙明珠¶
翠羽之餙積於外雕文刻鏤衣紈履絲之巧充於内然¶
後堅車良馬漿酒藿肉吹笙竽學歌舞於其間者殊不¶
知以相强而結禍因自恣而招危魯元所以好過度竇¶
太所以縱踰禮鄂邑所以懟抵罪湖陽所以匿犯法館¶
陶所以求不獲昭平所以免河上(二字/疑)埓開邙阜𦙍子¶
孰聞田在漢京權臣所奪吁可長嘆息者矣我長公主¶
則不然避榮守靜退藏於宻端操正色進寡其亂為皇¶
<pb:KR4h0022_WYG_932-4b>¶
女焉為皇妹焉為皇姑焉非不貴也能戒盈忌滿智崇¶
禮卑儉徳之恭讓徳之益主無攸遂不專也勤無告勞¶
不匱也宜於秋犢以助宗人率彼春蠶以從王后則未¶
嘗忽諸猶深悟色空大依禪慧觀我生之進退究人事¶
之終始蓋泡夢之為喻也乃散以檀那离於染着景雲¶
歲請罷賦邑蠲屬官遂沈㝠從省曠書上而制為之嗚¶
呼身役意餘道之微者古有女儀嬪則焉或孟母之勸¶
學敬姜之知禮仲妻之辟相惠婦之光夫然出於素俗¶
<pb:KR4h0022_WYG_932-5a>¶
書之緹史未有居髙益下託體至尊如長主之儔矣故¶
能九師讓能三子聞教自我之出與時偕行知微知彰¶
不諂不黷長曰暐銀青光禄大夫大僕少卿仲曰暉朝¶
請大夫衛尉少卿季曰暕尚舎奉御並欲報罔極欒貌¶
棘心哀以送之龜從筮吉粤其年八月朔十七日葬于¶
咸陽之北原禮也落月過半秋陽浸微清笳凝兮朔風¶
斷丹旐列兮秋雲飛望槐里而西馳去荻園而北顧視¶
牽牛兮像設過飲龍兮徑度闉闍&KR0772;窱逺嬴女之樓臺¶
<pb:KR4h0022_WYG_932-5b>¶
松柏隂烟近漢皇之陵墓其詞曰¶
赫赫上帝臨于巨唐卜年萬倍誕睿興王何彼穠矣¶
休其有光亦既從夫車服不繫亦云主婦蘋蘩以祭在¶
貴能約終温且惠樂只君子曽不永年未亡之人歸於¶
九天心以理遣身以義全光于累聖受于明命伯娣延¶
暉皇姑襲慶監以損益辭其滿盛我有空言宗于釋¶
門不生不滅兹道存存兊之降靈西反其魂詠清淺兮¶
天之際憶瀟湘兮日已逝登寒山兮見超忽生秋草兮¶
<pb:KR4h0022_WYG_932-6a>¶
坐蕪没金為字兮琬為碑永貞芳兮實在斯¶
　　　凉國長公主神道碑　　　　前　人¶
乾坤既分彖象攸配變則成女終於歸妹惟長公主諱¶
某字某我興家邦天錫宗社昌運及五聖真享鴻名聖¶
期至六神武膺駿命絪緼構極倬彼雲漢的瀝垂春華¶
如桃李順顔承志約禮知節得繭館從蠶之儀採公宫¶
習史之藝載柔湯沐爰賦井田其創也與多於仙源其¶
徙也穪長於凉國故丞相虞公太源温彥博曽孫㬢台揆¶
<pb:KR4h0022_WYG_932-6b>¶
門閥風流儒雅僉諧是圖歴選伊尚君子至止碩人其¶
頎協時之吉僣典之實雜珮明璫褧衣錦裳熒熒煌煌¶
(未/詳)有芳居逥暎以虹倚動羣超而翠翔媛成肅雍候守¶
禄位貴則能降降而不驕勞而在勤勤則不匱未嘗有¶
也皇嘉之而謂曰台知以樂變乎風揮五弦之盡美¶
觀萬物之從令欲同聴乃親故特(一作/恃)傳汝公主清揚¶
神潔妙指心閒猶白雪之詞㝠通則應類青溪之曲多¶
領悟皆賞初榮賜以得後誡盈而散恩過魯元王豈上¶
<pb:KR4h0022_WYG_932-7a>¶
邑寵逾竇太常(疑/)豈臨山每絶館陶之祈自無昭平之¶
贖粹温而敏靜好而詳以北渚之愁苦何西方之聖如¶
是大脩圓乘深入至空竟而瑶草淪霜桂枝辭月開元¶
十二載八月辛已遇疾薨于京邸永嘉里第享年三十¶
八嗚呼哀哉上徹懸久悼臨次増涕京尹護䘮羣司藏¶
事其年仲冬壬午陪塟于橋陵生資敬愛殁效充奉蕭¶
史樓中鳳音何望軒轅臺下龍得仍攀子西華等扶杖¶
而立茹荼以泣赴賔憫黙觀者惨容翰林酸嘶又昭乎¶
<pb:KR4h0022_WYG_932-7b>¶
遺風雖著縑簡垂厥後代諒憑刋刻豐碑詔立睿禮親¶
紆捧戴則奔馳四靈光華則迴薄七曜明山可轉况連¶
於銳&KR0034;𤣥圃惟資重錯於琅玕俾銅鏤之湮沉由寶善¶
而飛動禮臣不佞敢作銘曰¶
天其有章銀漢玉潢我則有祥霄明燭光柔祗不忒芳¶
問允塞何彼穠矣其儀是則鳳凰于飛公子同歸琴瑟¶
在御徳音莫違何泬寥之素秋兮獨杳杳之𤣥夜何闇¶
忽之誰忍兮痛明靈之不借清霜晶月楚挽將發流吹¶
<pb:KR4h0022_WYG_932-8a>¶
結雲秦聲不聞惟聖皇兮固金石噫長主兮森松柏榮¶
以悼之兮長不斁¶
　　　章懐太子良娣張氏神道碑　前　人¶
惟蘭有香惟玊有璋可吉其夢可勞(一作/榮)其弄故稟離¶
成女祥歸太子之家有震為男業盛天人之邸因以貴¶
者徳其全與我唐章懐太子有良娣曰南陽張氏之子¶
也邠王守禮之母也初章懐封于雍良娣選以入後章¶
懐謫于邑良娣隨而邁邠王錫𤣥社建黄扉良娣坐華¶
<pb:KR4h0022_WYG_932-8b>¶
茵驅香轂雖逶迤失於偕老而契濶存乎與成始十四¶
奉吾夫逮笄年而轉茂終六十四違吾子當卦數而同¶
極非婉婉淑貞之則含章尚柔之令孰臻於此矣若乃¶
畫堂清兮羅幕薰匱照耀兮結氛氲杲杲之日英英之¶
雲蓋良娣之才之美是效是則潔素罔捐於箧煒彤益¶
照於管嫮顔不兢徽範自持處獨藹如顧儔芬若施于¶
積善覩從梁駟馬之藩貽厥累仁傳相漢七貂之緒隋¶
上儀同甘泉府别將嚴之曽孫侍御史睦州刺史詳(一/作)¶
<pb:KR4h0022_WYG_932-9a>¶
(祥/)之孫朝議郎行貴州都督府始安縣令明之女也層¶
構鬰起昌瀾逺激去遷南郭儼西鄂之豐碑來應東朝¶
署西京之戚里不然何謂釐爾女士從以孫子(疑/)袂之¶
良乎及母儀可宗臣軌伊勵師以儉約戒於盈蕩洛濵¶
無校除之事涇上無粲羙之物衣錦褧裳寧吾所好擊¶
鐘鼎食唯爾之競俾吾王忠肅恭懿既明且哲志於道¶
者本於教也粤景龍二載孟夏之月遘疾棄飬於京延¶
康第之寝洎雲景光華春雨自葉睦於我則先受九族¶
<pb:KR4h0022_WYG_932-9b>¶
慈於王則每深十起永其錫類衆悦以人禮物朝遣使¶
臣廷命金紫光禄大夫行鴻臚卿趙承恩銀青光禄大¶
夫尚書左丞元暕持節冊贈曰章懐皇太子良娣祔于¶
陵邑禮也嗚呼山疑鶴駕地即烏號太子賓帝之餘髙¶
宗在天之所衣冠道德宻近屬於陪乗光表闕塋殊逺¶
嫌於好内又典地司空邠王守禮幼承法度長被暉光¶
九仞之堂咸(疑/)曽氏而逾蹙萬家之域小韓王之不綱¶
所以傍彫翠琰代奏丹墀天子孝理之風已周于品物¶
<pb:KR4h0022_WYG_932-10a>¶
孝思之德况及於兄弟乃勑禮部尚書蘇頲採詢為言¶
由是稽舊聞討前訓位不之易禄不之重而莫顧者鄭¶
勝(疑/)之足稱也信不負之心義不虚事而竟死者越嬪¶
之可徵也或彰君之隠過或狥已之微直曷如有始有¶
卒知柔知剛艱虞則持操服勤富貴則竭誠循禮夫詮¶
一行者尚紀圖書懼(疑/)三從者豈遺刋刻其銘曰¶
天祚有唐於昭烈光兮土分五色作我藩國兮雷震百¶
里惟皇元子元子伊何匪淑不娣厥娣伊何終温且恵¶
<pb:KR4h0022_WYG_932-10b>¶
桂宮甲觀之聲迹竹苑平臺之徃昔車已折兮我未召¶
(疑/)鼎其新兮子為王子既王兮我為太殷聖造兮沐嘉¶
會歲不與兮時迅奔華榱壞兮託寢園闉闍崇於上京¶
松柏被於長原子哀哀兮篆碑於是親永永兮殁代¶
如存¶
　　　鄎國長公主神道碑　　　　張　説¶
臣聞堯有娥英承九族之敦敘舜有霄燭動百里之光¶
耀大聖之後天必縱之積善之家神所慶矣豈惟上帝¶
<pb:KR4h0022_WYG_932-11a>¶
之女雲漢為靈平王之孫肅雍其德連華前志代有其¶
人皇唐鄎國長公主者睿宗之第七女也母曰崔貴(集/作)¶
(國/)妃構累聖而成門合濟美而為室藴乾坤之純粹演¶
日月之清明神媛誕靈常言所絶免懐之嵗天奪聖善¶
不食三日哀比成人文母流胎教之慈曽子得生知之¶
孝由是宮闈延矚邦國逺聞及乎至笄耀首油駢(疑作/軿)¶
右馭錫之美地邑以荆山求之令族嬪于薛氏爾其居¶
玩圖史動循(集作/修)法度服其浣濯恭儉之教興鼔其琴¶
<pb:KR4h0022_WYG_932-11b>¶
瑟禮(集作/敬)讓之風被其行巳也安親惠下之謂仁敬宗¶
好合之謂義降貴接卑之謂禮恕情周物之謂智推心¶
而行罔不該備其禮家也視膳饔餗之均和主饋醴酏¶
之品齊絲竹七音之徽靡纂組九華之褥麗經目所渉¶
罔不精研(集作莫/不精詣)每至三元上賀三日中㕘進對詳華¶
折旋舒婉故以式瞻貴里儀範通門如千花之泛惠風¶
百卉之涵膏露窈窕之儀克舉繁衍之福大來有男子¶
四女子五瑶碧生階芝蘭滿室也習禮明詩日漸閨庭¶
<pb:KR4h0022_WYG_932-12a>¶
(集作/庭闈)之訓銀章艾綬地連恩澤之侯自先朝徹扆之辰¶
迄公主成筓之日外除過制内疾(集作/疚)餘哀手寫金字¶
梵經三部躬綉綵線佛像二鋪貝葉真偈現心相於銀¶
鈎蓮花妙容呈意生於玊指孝思惟則道逺乎哉開¶
元繼明恩由已進封鄎國長公主食邑一千二百户¶
田賦廣而彌儉禮秩尊而益恭其後君子晨歌夫人晝¶
哀(集作/哭)未亡為稱生意盡矣撫視遺孤將守柏舟之誓¶
志期剃落永從禁苑之遊朝制斷恩改降鄭氏陵谷可¶
<pb:KR4h0022_WYG_932-12b>¶
易(集作/移)隨和之德不昧寒暑有遷松竹(集作/筠)之性如一¶
均養七子庥廕二宗汾隂之室忘亡榮陽之黨相慶既¶
而善福虚應寢疾彌留盡國之伎逺方畢至供御府之¶
藥中使相望命之必至不可支也堂邑山林忽焉瘁色¶
平陽歌舞適足愁人開元十三年二月庚午薨于河南¶
縣之修業里春秋三十有七震悼紫庭哀傷朱邸傾家¶
若墜舉國同悲有詔光禄卿孟温禮監護䘮葬京兆尹¶
熊延休副焉窀穸之禮一如涼國長公主故事夏四月¶
<pb:KR4h0022_WYG_932-13a>¶
恩㫖陪葬于橋陵不祔不從古之道也皇上念同氣之¶
致美感閱川之永謝恨棣華之半缺悲瑶草之先化乃¶
命國史昭銘懿迹降恩禮於雲露寫哀詞於金石水非¶
湘渚還起帝子之詞山是洛陽即封天妹之塚銘曰帝¶
系白雲仙源紫氣漲家成國承天作貴赫赫聖祖曰文¶
曰武皇皇睿宗一變萬邦挺生淑媛慈和孝恭清臚如¶
神娥眉無雙邸第立官湯沐建封年(集作/安)及笄緫禮施¶
環珮鳴鳳獻祥乘龍擇對帝唐降女天乙歸妹珠玊¶
<pb:KR4h0022_WYG_932-13b>¶
過庭蘋蘩正内蛟門早閴龍湖忽上無地何載無天何¶
仰金殿書經華絲綉像欲報之德昊天罔極孰是言歸¶
良人永違銀罏烟斷羅幕霜飛懇願毁形託身壞衣不¶
諒人只改嬪他士稟命曰從從夫(集作/人)曰順息媯繩楚¶
懐嬴霜晋反經合權與道同韻燠休二室均歡等潤四¶
海謐清九族和平萬物向榮衆雛未成心戀盛明形隨¶
落英祖載&KR0034;城歸窆(集作/窔)咸京挽歌&KR0402;聲鹵簿凶行哀¶
哀聖情惻惻同生橋山片石千秋令名¶
<pb:KR4h0022_WYG_932-14a>¶
　　　昭容上官氏碑銘　　　　　　前　人¶
天降時雨山川出雲乃生靈媛祚我聖君精微其道煥¶
炳其文三光錯行昭容綱紀百揆繁㑹昭容條理外圖¶
邦正内諗天子憂在進賢思皇(集作/求)多士忠孝必(集作/心)¶
感天焉報之吉凶有數邱焉禱之如彼九日羿焉報之¶
如彼三良秦焉悼之漢宮選材班氏其特楚史書霸樊¶
妹之力彧穆齊公敘明其德嗟爾彤管是鑒是則¶
　　　延州豆盧使君萬泉縣主薛氏神道碑¶
<pb:KR4h0022_WYG_932-14b>¶
　　　　　　　　　　　　　　　前　人¶
或稱達性命者齊生死之域違憂怖者一脩短之數斯¶
蓋無心之倫耳焉足與議於精哉何則雲虹滅彩(集作/影)¶
辭人於是詠謡華秀從風君子為之歎息豈不以對仙¶
麗之景懐變化而遺戀在昭棻(集作/蘂)之節悼零落而徧¶
憤吾見豆盧氏之子於其伉儷有焉縣主諱字姓薛氏¶
河東汾隂人大父駙馬都尉奉宸將軍諱讙(集作/瓘)尚城¶
陽公主考駙馬都尉散騎常侍諱紹尚鎮國太平公主¶
<pb:KR4h0022_WYG_932-15a>¶
其在昔也夏有車正先封周有薛侯事長其在今也五¶
宗姻於帝室(集作/里)重葉母於王姬河水經天上積星辰¶
之氣霍山鎮地下多珠玉之林縣主幼而敏惠長而洵¶
淑貞孝義烈之傳吉凶賔祭之儀一聞成誦紘綖紃組¶
之制湆芼醖羞之品一見懸解至乃鶴迴清泛蠶聚崩¶
雲月韻玖(集作/玫)砧花穠綵樹婦人能事咸臻妙焉大聖¶
天后鍊石補天有王母之神器分茅列土啟弄孫之美¶
邑封田(集作/猶)有禮義引而親天授三年四月内封萬泉¶
<pb:KR4h0022_WYG_932-15b>¶
縣主天愛下流日新(集作/親)上簡乘龍之舉和鳳為難絡¶
八紘以選門奄千官而求俊夫以龍圖帝寶析歩摇之¶
華源虎㦸侯門襲燕京(集作/京燕)之雄冑人之信美帝用嘉¶
焉以萬歲登封元年仲春既望歸於豆盧氏六宫送行¶
百僚供事迓以鑾輅遺以翟車環珮冕旒璆然在馭黼¶
藻朱黛爛其盈門詔昏之禮於斯為盛爾乃移其愛敬¶
以事舅姑伸其友恭以諧公妹舉宗洽比如鼓琴瑟每¶
至婚姻㑹同少長咸集珩璜節歩金翠耀首有婉嫕之¶
<pb:KR4h0022_WYG_932-16a>¶
心無驕矜之色唏盻睞者若遲日之泛漣漪曕詞氣者¶
猶光風之轉蘅薄(集作/蕙)加以引納懐和饋分周賑踈屬¶
自附窮歸忘窘故蘭行彰信於閨門而蕙風滿行於邦¶
國諒惟琬琰之性自美抑亦劬勞之訓致焉中宗孝和¶
皇帝雲迴南土龍見東京二儀更闢九族還敘望我兄¶
兮公主賛陶鈞之力曰吾甥也縣主開井邑之賦神龍¶
元年春加實封三百户縣主既通濟門闌奉御又尚司¶
殿省天子巡遊宫觀觴樂池臺我有周親無時不從主¶
<pb:KR4h0022_WYG_932-16b>¶
家外幸比齊后而聨恩子壻中㕘與趙王而均禮或醉¶
飽踰度寒燠未平何嘗不御藥在門王人接路當時厚¶
澤莫之尚也景龍四年二月以奉御出為丹延二州刺¶
史保傳下堂隨朱輪(集作/轓)而同去輜軿入郡與皁蓋而¶
齊飛辭宫闕兮(集作/而)嵗闌戀庭闈兮(集作/而)日逺肥泉永¶
歎邪氣攻衷楚祝招而不來秦醫來而不及景雲元年八¶
月二十一日傾逝於延州之廨舍春秋二十有四美玊¶
裭顔明珠晦色平陽舊宇遂無望于歸寧懐縣新文空¶
<pb:KR4h0022_WYG_932-17a>¶
流漣於永逝有子三人西華南容東里等或齓或岐呱¶
呱而泣天何以罰神其忍之冬十有二月五日歸葬於¶
長安之洪瀆原窀穸營護有命加等器服祖遣率由舊¶
章生之也榮葬之也禮若夫柔嘉好治善之元也肅雍¶
降貴謙之道也山河其德容潤廣也熊羆其祥兆允¶
大也揔衆美於修驕落(集作/馳)嬌暉於小年此所以哀中¶
之又哀也昔袁亡馬氏蔡筆斯奮鄭䘮曹姬潘文亦作¶
矧兹内範事華無愧砥望夫之石以表靈邱緝幼婦之¶
<pb:KR4h0022_WYG_932-17b>¶
辭將傳終古銘曰¶
薛之皇祖胄軒國禹相隂侯周氏其土宇英英白雲鬰¶
彼河汾公門蕃衍銘鼎氛氲則仁則義則戚則勲餘慶¶
介祉誕靈女士中宗之甥鎮國之子皎若(集作/如)霜雪華¶
如桃李舜族爰敘堯封咸秩萬泉開賦三百其室(集作/邑)¶
守盛以儉居滿(集作/冲)不溢亦既鳴鴈宜爾家人讓恭下¶
下撫納親親傾財致客對饁如賔我有邸第前臨黄道¶
我有池塘却望青草漢輦停暮秦簫拂早歲月易忘歡¶
<pb:KR4h0022_WYG_932-18a>¶
娛難保良人出守將命比徂與子偕徃飲别東都望母¶
腸絶辭家淚枯露萎莖草霜酸衆雛魂兮何歸京師(集/作)¶
(兆/)之野葬於何處杜陵之下巖巖雙闕列列行檟勒是¶
徽音永(集作/以)觀來者¶
　¶
　¶
　¶
　¶
<pb:KR4h0022_WYG_932-18b>¶
　¶
　¶
　¶
　¶
　¶
　¶
　¶
　文苑英華巻九百三十三¶
