# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:57.102637
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷六百二十五
<pb:KR4h0022_WYG_625-1a>¶
欽定四庫全書¶
　文苑英華卷六百二十五　宋　李昉等　編¶
　雜諌論三¶
　　論塩鐵表一首¶
　　為田神玉謝不許赴上都䕶䘮表一首¶
　　論裴延齡表二首¶
　　論追制表一首¶
　　論請不用奸臣表三首¶
<pb:KR4h0022_WYG_625-1b>¶
　　夔州論利害表二首¶
　　為濮陽公論皇太子表一首¶
　　諌中官打人表一首¶
　　為集賢崔相公論京兆除授表一首¶
　　　論塩鐵表　　　　　　　　劉　彤¶
臣聞國之興衰在人不在天政之理亂在變不在習故¶
殷辛失道雖得嵗而亡齊桓反經雖改法而覇此則神¶
而明之存乎其人之明效也是以五帝不相襲禮三王¶
<pb:KR4h0022_WYG_625-2a>¶
不相沿樂者豈祖孫父子自欲殊其業耶誠代異乎宜¶
而時有所適不得已而然耳故能功格天地道濟生人¶
三五而來未聞有弊而不遷以之長世(唐/諱)者也國家承¶
亡隋(一作/百二)之季開累聖之業至於憲章彛典立教垂訓¶
(一作/統)可謂詳矣然猶倉廪未實流庸未還俗困兼并人¶
嗟杼軸者所謂能適道矣而未能權積習之見不廻而¶
隨時之宜未得故也臣聞漢之五葉孝武為政一廐馬¶
三十萬疋後宫數千萬(貢禹傳孝武取好女數千/人以填後宫萬字疑衍)人外¶
<pb:KR4h0022_WYG_625-2b>¶
討戎夷内興宫室殫費之甚實百當今然而古費多而¶
貨有餘今用少而財不足者何也豈非古取山澤而今¶
取貧人哉取山澤則公利厚而人歸於農取貧人則公¶
利薄而人去其業此所以古今不一贏儉相懸故先王¶
之作法也山海有官虞衡有職輕重有術禁發有時一¶
則専農二則饒國濟人盛事也臣實謂當今宜之夫煮¶
海為塩採山鑄金伐木為室者豐餘之輩也寒而無衣¶
饑而無食庸賃自資者窮苦之流也若能求山海厚利¶
<pb:KR4h0022_WYG_625-3a>¶
奪豐餘之人輕調徭役免窮苦之子所謂損有餘而益¶
不足帝王之道可不然乎臣願陛下詔塩鐵木等官收¶
興利貨貿遷於人則不及數年府有餘儲矣然後下寛¶
大之令蠲窮獨之徭可以恵羣生可以柔荒服討百蠻¶
不憂千金之費懐萬國自有三錫之饒雖戎狄降附堯¶
湯水旱無足虞也如此則成康刑措而頌聲作臣愚易¶
之臣聞可與守(一作/樂)成而難與慮始者常情是也陛下¶
若允臣愚計便付有司則恐由習常就(闕/)無日伏請付¶
<pb:KR4h0022_WYG_625-3b>¶
中書門下令妙擇才幹委以使車則愚臣所獻儻裨萬¶
一奉天適變惟在陛下行之¶
　　　為田神玉謝不許赴上都䕶䘮表¶
　　此篇當在五百九十七卷䘮&KR0830;門今已移入姑存¶
　　其目¶
　　　論裴延齡表(徳宗/)　　　　　元　稹¶
　　　　(按陸贄貞元十年敗元稹元和元年除拾/遺相去十一年二表恐非稹作集亦無之)¶
臣某言臣昨二十五日宰臣伏宣聖㫖以陸贄敗官罪¶
<pb:KR4h0022_WYG_625-4a>¶
狀不可書於詔命陛下慈仁愛人恩宥愚直仍令後有¶
所見得以上聞臣忝職諌司不勝大幸臣等前所上表¶
言陸贄等得罪之由起於讒構此皆延齡每自倡言以¶
弄威寵及奉宣示奸詐乃明陸贄久在禁垣復典樞要¶
今之譴責固出聖衷竊以李充勵志䘏人勤身奉職恵¶
愛之化洽於細㣲頃以公事之間與延齡相敵未貶之¶
月延齡亦以語人讒構之端羣情是惑臣聞大臣之體¶
出於讒辭安可持宻勿之言為忿怒之柄朝廷側目逺¶
<pb:KR4h0022_WYG_625-4b>¶
邇摇心百官素不能親附延齡者屏氣私門不知自保¶
陛下聖徳下照物無所遺豈獨厚於一夫而乃薄於天¶
下伏惟發誠謹中官備問閭里有言延齡無罪李充有¶
過臣實㣲眇敢逃天誅李充覆族亡家於臣何害事關¶
大本不敢自私延齡奸計萬殊方司邦賦必能公用財¶
賄陰結匪人則他時之過彰聞路絶伏以貞觀遺訓日¶
經宸心去其邪謀以慰天下幸甚幸甚臣不勝懇廹之¶
至¶
<pb:KR4h0022_WYG_625-5a>¶
　　　同前(徳宗/)　　　　　　　　前　人¶
臣某言間者陛下親授臣以直言之詔又命臣以言責¶
之官奉職以來未嘗忘死誓將忠懇上答鎔造竊以裴¶
延齡虧損聖徳瀆亂典章逞其心欲以蝥毒黎元恣其¶
苛刻以動摇邉鄙弄陛下爵位以公授私人盜陛下威¶
權以誘脅忠善賢愚注耳朝野同辭臣固不敢飾其繁¶
文再擾聰明所以晝夜感憤不能自寧者以陛下執刑¶
賞之柄不僣在人延齡狡詐公行曽不為念伏見去年¶
<pb:KR4h0022_WYG_625-5b>¶
十二月五日勑度支計管李玘配流播州張勛配流崖¶
州仍各決六十斯則延齡自快怒心曲遂其狀陛下聽¶
之以誠謂為當舉峻其所罰用直羣司罪名及加寃聲¶
大振陛下深鑒其事詔命中留曽不旬朝馳聞海内使¶
逺方之人疑陛下明有所擁令無必行奸以䧟君孰任¶
其咎儻二人獨決延齡之手死不得言化理之失豈不¶
重乎陛下常以登聞之鼓置之於庭必欲人情纎㣲不¶
滯於外比來或事繫度支衘寃上訴皆不即驗問盡付¶
<pb:KR4h0022_WYG_625-6a>¶
延齡縲囚衣冠攘奪孤賤身不足償其怒家無以應其¶
求怨痛内緘誰與為理矰繳盈路動而見拘咫尺天門¶
不敢上訴延齡之威益熾疲人之苦日深陛下必以延¶
齡為賢言者皆妄不若明白其罪昭示萬方使延齡無¶
辜辨之何害儻兇惡滋蔓欝於人心決之不時所傷豈¶
細臣實寒心銷肉用是為憂伏惟俯鑒聖情召臣問狀¶
有一非㨿罪在靣欺臣不勝廹切之至¶
　　　論追制表　　　　　　　　元　稹¶
<pb:KR4h0022_WYG_625-6b>¶
臣某言臣聞令之必行於下者(集作必如/行之者)信也令茍不¶
信患莫大焉今陛下初臨㝢内務切黎元至於牧守字¶
人之官所宜詳擇茍未得人不當虛授茍或任使不可¶
屢遷臣竊見近除寧州刺史論傪虔州刺史髙𢎞本通¶
州刺史豆盧靖曽不渉旬並已追制又以杜兼為蘇州¶
刺史行未半途復改郎署臣不知誰請於陛下而授之¶
誰請於陛下而追之追之是則授之非授之是則追之¶
非以非為是者罰必加然後人不敢輕其舉以是為非¶
<pb:KR4h0022_WYG_625-7a>¶
者罪必及然後下不敢用其私此先王所以不令而人¶
從不言而人信豈異事哉率是道也今陛下如綸之令¶
朝降反汗之詔夕施紛紛紜紜無所歸咎臣竊恐陛下¶
之命未能取信於朝廷而况取信於天下乎臣伏願陛¶
下徵舉者之詞察追者之請若舉者之詞直則請而追¶
之者不得無過若追者之理勝則舉而授之者不得無¶
辜賞罰是非所宜明當况陛下肇臨黎庶教化惟新詔令之¶
間四方所仰小有得失天下必聞臣實庸愚謬居諌列¶
<pb:KR4h0022_WYG_625-7b>¶
職當言責不敢偷安茍有所補(集有/作裨)萬死無恨無任愚¶
廹懇欵之至謹詣東上閤門奉表以聞¶
　　　論請不用奸臣表(穆宗/)　　　裴　度¶
臣度言臣聞主聖臣直今既遇聖主輙為直臣上答殊¶
私下塞羣望(一作/謗)誓除國蠧無以家為茍獻替之可行¶
何性命之足惜臣某中謝伏惟文武孝徳皇帝陛下纂¶
(一作/恭)承丕業光啟雄圖方殄頑人之風以立太平之事¶
而逆豎搆亂震驚山東奸臣作朋撓亂(集作/敗)國政陛下¶
<pb:KR4h0022_WYG_625-8a>¶
欲掃蕩幽鎮先宜肅清朝廷何者為患有大小議事有¶
先後河朔逆賊只亂山東禁闈奸臣必亂天下是則河¶
朔患小禁闈患大小者臣等與諸道戎臣必能剪滅大¶
者非陛下制斷非陛下覺悟無計驅除今文武百寮中¶
外萬品有心者無不憤忿(集作/怨)有口者無不咨嗟直以¶
威權方重奬用方深有所畏避(集作/忌)不敢抵觸恐事未¶
行而禍已及不為國計且為身計(一作/謀)者耳臣比猶懐¶
(一作/思)隠忍不願發明一則以罪惡如山怨謗如雷伏料¶
<pb:KR4h0022_WYG_625-8b>¶
聖君(一作/明)必自誅殛一則以四方無事萬樞且過紀綱¶
潜壊賄賂公行待(一作/候)其貫盈必自顛覆今屬兇徒擾¶
攘宸衷憂軫凡有制命繫(一作/計)於安危痛此姦臣(一作/邪)¶
恣其欺罔干亂聖略非止一途又與翰苑近(一作/舊)臣結¶
為朋黨(集作/黨與)陛下聽其所說則必訪於近臣不知近臣¶
已先(一作/私相)計㑹更唱迭和蔽惑聰明所以臣自兵興已¶
來所陳章疏皆是至切(一作事/皆要切)所奉(集作/連)書詔多有參¶
差蒙(一作/惜)陛下委寄之意不輕被奸臣抑損之事不少¶
<pb:KR4h0022_WYG_625-9a>¶
臣所與(一作/素知)佞作亦無讐嫌秪是昨者臣請乗傳詣闕¶
面陳戎事奸臣之黨(一作/徒)最所畏懼知臣若到御座之¶
前必能悉數其罪(一作/過)以此百計止臣此行臣又請領¶
兵齊衆(一作/進)逐便討賊(一作/攻討)奸臣之黨尤所(一作/典加)阻礙¶
恐臣統率諸道或有成功進退皆受覊牽(集作/束)意見悉¶
遭杜(一作/蔽)塞復恐三人(一作復/與一二)險狡同辭合力或令兩¶
道招撫逗留旬時或遣蔚(集作/他)州行營拖拽日月但欲¶
(集作/願)令臣失所使臣無成則天下理亂山東勝負悉不¶
<pb:KR4h0022_WYG_625-9b>¶
顧矣為臣事君一至於此且陛下前後左右忠良至多¶
亦有熟㑹典章亦有飽諳師旅足得任使何獨斯人以¶
臣愚見若朝中奸臣盡去則河北逆賊不討而自平若¶
朝中奸臣盡(一作/尚)在則河朔逆賊雖平益熾(一作縱/平無益)臣¶
伏讀國史知(集作/見)代宗之朝蕃戎侵軼直至畿甸(一作/直犯)¶
(都/城)代宗不知盖被程元振壅(一作/蒙)蔽幾危社稷當時柳¶
伉乃太常一博士耳猶抗表歸罪為國除害今臣所任¶
兼揔將相豈可坐觀兇邪有曀日月臣不勝感恩(一作/憤)¶
<pb:KR4h0022_WYG_625-10a>¶
嫉惡之至謹附中使趙奉國奉表以聞儻陛下未甚信¶
臣(一作未/信忠言)猶惑奸黨伏乞出臣此表令三事大夫與百¶
寮集議彼不受責臣合伏辜天鑒孔(集作/郎)明照臣肝血¶
但得天下之人知臣不負陛下則臣雖死之日猶生之¶
年¶
　　　第二表(集作/狀)　　　　　　　前　人¶
臣某言臣聞木有蠧蟲其木必壊國有奸臣其國必亂¶
伏以前件人為蠧為奸欺下罔上百辟卿士莫不知名¶
<pb:KR4h0022_WYG_625-10b>¶
(集作莫/敢指名)若不竄逐必為患難陛下雖(一作/他)時追悔亦恐¶
無及臣所以奮不顧身舉明罪惡其第一表第二狀伏¶
恐聖意含𢎞留中不行臣謹再寫重進伏乞聖恩宣出¶
令文武百官於朝堂集議必以臣表狀虛謬牴牾權倖¶
伏望更加譴責以謝𢎞簡元稹如𢎞簡元稹等實為朋¶
黨實蔽聖聰實是奸邪實作威福伏望議事定刑以謝¶
天下臣今將赴行營誓除(集作/誅)兇冦而憂心在腹不在¶
四支憂在朝堂(一作/廷)不在河朔伏感諸葛亮出師之時¶
<pb:KR4h0022_WYG_625-11a>¶
上表言事猶以宫中府中不宜(集作/合)同異科犯為善為¶
惡請申刑賞臣才雖不逮諸葛亮心有慕於古人昧死¶
聞天伏紙流汗¶
　　　同前　　　　　　　　　　白居易¶
臣某言臣聞主聖臣忠聖主既明臣輙獻至忠之誠上¶
理國之典下去邪之疑伏望陛下納臣之諌則海隅蒼¶
生兵屯咸偃無大臣之諌則國必敗有大臣之諌則國¶
必安非(疑/)元稹之愆其事有實亦不虛矣矯詐亂邪實¶
<pb:KR4h0022_WYG_625-11b>¶
元稹之過朝廷俱惡卿士同寃裴度論議之謀陛下已¶
令奬度之勲不允所請理已為乖今陛下含忍不為竄¶
逐處之台司同議國典天下人心無不惶戰何執元稹¶
之言居度散司之職且同議裴度今功業今代一人卿¶
侯士庶無不同惜今天下欽度者多奉稹者少陛下不¶
念其功何忍信其奸臣之論况裴度有平蔡之功元稹¶
有囂軒之過東都留守誠即清閑大勞之功不合居於¶
散地伏望陛下聖恩照明並無矯言伏乞追裴度别議¶
<pb:KR4h0022_WYG_625-12a>¶
寵榮臣素與元稹志(一作/至)交不欲發明伏以大臣沉屈¶
不利於國方斷往日之交以存國章之政臣等職當諌¶
列不敢不奏謹奉表以聞無任兢廹戰切之極瞻望廻¶
恩天下同慶(元白交分始終不替方元傾裴白不應有/此論列集固無之光謂君直友逆則順君)¶
(以誅友古有行之者則此奏亦不為過但白非/其人也與元稹二表俱非是當以唐書為正)¶
　　　夔州論利害表　　　　　　劉禹錫¶
臣某言伏凖元和十二年四月十八日勑諸州刺史如¶
有利害可言者不限時節任自上表聞奏者臣伏見貞¶
<pb:KR4h0022_WYG_625-12b>¶
觀中詔許羣臣各上書言利便馬周時一布衣遂因中¶
郎將常何獻䇿二十餘事太宗深竒之盡行其言擢周¶
為御史(一有裏/行二字)至龍朔中璧州刺史鄧𢎞慶進平素看¶
精四字堪為酒令髙宗嘉之亦行其言遷𢎞慶為朗州¶
刺史則知茍有所見雖布衣之賤逺守之㣲亦可施用¶
况臣早受國恩徳宗朝忝為御史逮今歴事四聖(集作/朝)¶
頻領藩條當陛下至明之時是㣲臣竭節之日伏以守¶
在遐郡不敢廣有所陳凖勑上利害及當州公務各具¶
<pb:KR4h0022_WYG_625-13a>¶
别狀奏(集作/以)聞伏乞聖慈俯賜鑒照無任¶
　　　同前　　　　　　　　　　前　人¶
臣某言伏凖今年四月五日徳音宣令諸道觀察使刺¶
史各具當處利害附驛以聞者伏惟皇帝陛下睿哲自¶
天纘承列聖善述光志發揚徳音率土人臣不勝慶幸¶
臣虔奉詔旨宣示蒸黎伏以華夏不同土宜各異詳求¶
利病謹具奏聞伏乞聖慈俯賜昭鑒臣伏覽國史竊見¶
開元十八年朝集使至京師𤣥宗臨軒親問利害時宣¶
<pb:KR4h0022_WYG_625-13b>¶
州刺史裴耀卿上便宜事論轉運甚詳竟不行下至二¶
十一年耀卿為京兆尹再以前事奏論方見允納比及¶
三年漕運七百萬石省脚三十餘萬貫當耀卿前不見¶
納必有人非之及後數年得(集作/方)展其効臣僻守逺郡¶
敢望言行祗奉詔書或冀萬一伏惟明主擇之無任¶
　　　為濮陽公論皇太子表　　　李商隠¶
臣某言今月某日得本道進奏院狀報今月六日宰臣¶
鄭某等率三省官屬入論皇太子事者禠魄疆塲馳魂¶
<pb:KR4h0022_WYG_625-14a>¶
輦轂莫知本末伏用驚惶臣中謝臣聞禮賛元良易標¶
明兩是司司鬯以奉宗祧華夏式瞻邦家大本自昔質¶
文或異歩驟雖殊既立之以賢則輔之有道北宫養徳¶
東序承榮(集作/勞非)務近正人用光繼體周則周公為太傅¶
太公為太師漢則疏氏二賢商山四老内揚孝道外進¶
忠規猶在去彼猜嫌辨其疑是不由㣲細輕致動摇乃¶
得守三十代之丕圖延四百年之景祚著於史冊煥若¶
丹青伏惟皇帝陛下道冠百王功髙三古事窺化本謀¶
<pb:KR4h0022_WYG_625-14b>¶
洞機先皇太子自正位春坊傳輝望苑陛下旁延雋乂¶
以賛温文並學探泉源氣壓浮競嗜魚不進求玦莫從¶
有王褒之獻箴無卞蘭之奉賦今縱粗乖睿㫖㣲慊聖¶
心當以猶屬妙齡未加元服或携徒御時縱(一作/致)逸遊¶
樂野夏儲亦嘗觀舞南皮魏副屢見飛觴陛下濬發慈¶
仁殷勤楷教稍踰規戒即震威靈雖伐木析薪必循其¶
理而逝梁發笱亦有可虞抑臣又聞父之於子也有嚴¶
訓而無責善君之於臣也有掩惡而復録功故得各務¶
<pb:KR4h0022_WYG_625-15a>¶
日新並從夕改同寘子(集作/于)道不傷其慈儻犯在斯湏¶
便遺天性過當造次遽抵國章則以古以今孰為令子¶
在朝在野誰曰全臣虛牽復之㣲(集作/至)言失不貳之深¶
㫖伏以(集作/惟)陛下侔覆育於天地霽赫怒於雷霆復許¶
省勵宫闈卑謝師傅蹈殊休於列聖慰欽矚於兆人臣¶
才則荒凉志惟朴騃因緣代業蒙被官榮竊諸侯之土¶
田領大將之旗鼓當車折檻合首他人瀝膽刺心正當¶
今日而名非朝籍務切軍機道阻且躋佇立以泣龍樓¶
<pb:KR4h0022_WYG_625-15b>¶
獻直戴逵之辭翰蔑聞鳳闕拜章張儼之精誠未泯干¶
冐宸極無任隕涕祈恩之至謹差某官某奉表陳論以¶
聞¶
　　　諌中官打人表　　　　　　劉　寛¶
臣某言臣生逢昌運謬列班行官為御史職在舉事齒¶
髪始壯名籍已至在臣至㣲誠為多幸所以愛惜朝廷¶
宗廟之意與元老大臣不殊臣昨遇郊禋得陪盛禮見¶
執事者說陛下饗獻太廟至穆宗皇帝第九室跪起嗚¶
<pb:KR4h0022_WYG_625-16a>¶
咽感動神人臣不覺涕淚知陛下孝徳可以化天下矣¶
又至圓丘覩陛下升降嚴恭之禮不覺手足舞蹈知陛¶
下誠敬可以逹神明矣如嚮者數事非根於生知禀於¶
天授固非一朝一夕之所能致推是而論則三皇之徳¶
必可侔五帝之業不足跂洎車駕即路臣實先馳至丹¶
鳳門南禮物備具忽聞傳說云適有白身數十人於金¶
鷄竿下奪囚崔發亂打致死有司救止力不能禁兵仗¶
紛紜僅以格戰瓦礫交下傍中朝臣不勝驚痛盖惜其¶
<pb:KR4h0022_WYG_625-16b>¶
無知毁損聖徳也如此崔發為縣令有事(疑/)當之罪抵¶
朝廷之法有不赦之科斷自宸衷寘諸刑典則可矣豈¶
得下人肆意騁憾一時紊亂綱紀敗失國體豈可使縱¶
恣漸隳也儻陛下欲杜將來之萌絶偏黨之說俾罪人¶
斯得正是刑名則太平之業日益崇矣臣又以為今日¶
構扇人數至多若盡加誅恐非中典茍捨而不問實蠧¶
大猷以臣愚見莫若勑左右軍使尋求首謀者一二十¶
輩下明詔以示海内知人臣無専殺之文乗間之謀不¶
<pb:KR4h0022_WYG_625-17a>¶
敢萌貯庶無私之徳與日月盡明又伏聆今日赦書求¶
理至切令(一作/命)諌臣論事遣憲吏執法乗輿服御志在¶
抑損又以見陛下遵禹湯之㫖同堯舜之求臣為耳目¶
若有所聞而不上啓是臣負陛下之深也焉敢不言不¶
勝慺慺懇切之至¶
　　　為集賢崔相公論京兆除授表¶
　　　　　　　　　　　　　　　錢　珝¶
臣某言今月某日伏奉宻詔具審聖㫖欲以某官鄭浦¶
<pb:KR4h0022_WYG_625-17b>¶
除京兆尹令臣進擬來者出自宸衷敢言違詔事非允¶
當合具奏聞伏以三輔之雄京兆居首王畿之理専制¶
甚難歴代重官當今急務比者任用多是丞郎給舎有¶
才之人或藩方善政之師宣宗皇帝求理之切常輟翰¶
林學士韋澳授以此官今陛下固合且命中書令其公¶
選茍或未稱即可改張鄭某自守(疑/)周行頗聞静守當¶
官蒞職亦極恪勤量材則可以序遷進善則無妨奬勸¶
至於關中户口本貫京師轂下威權莫先尹正畿甸之¶
<pb:KR4h0022_WYG_625-18a>¶
内諸鎮甚多都城之間萬户來㑹責辦則供湏極衆整¶
肅則彈壓且殷鄭浦入仕之初曽為塩州軍事判官幸¶
守章程粗成勞績因兹際㑹遂列朝班物望固輕揚歴¶
未久儻以此官除授必當不叶羣情向者嗣薛王柔以¶
宗室大臣久兼崇秩事功已著㹅領方宜以浦代之恐¶
失所稱浦既乏公望又匪異材遽逹宸聰必因薦導失¶
舉之誤所繋非輕臣知柔出藩便憂京兆之任盖二十¶
四縣無不凋殘况屬今秋又罹兵火鄉閭刼殺尚且未¶
<pb:KR4h0022_WYG_625-18b>¶
安軍鎮侵陵比常多事賦輸之際撫緝尤難頃自黄巢¶
犯闕災患相繼京畿百姓傷死固多今所保全皆由自¶
備凡為兵器無不家蔵冦至即設寨依山事已則還鄉¶
力穡可耕可戰自是精兵今近鎮多强不為無事徵召¶
外藩騎卒朝廷又乏軍糧昨者猖狂兼為患禍毎宜深¶
戒不可遽忘實任京兆之權兼湏武略不惟便於政理¶
亦要防於艱虞臣請便言冀合睿算竊見某官李鋋(一/作)¶
(鋌下/同)兩朝宿將久立茂勲頗以威名彰於委寄衆情甚¶
<pb:KR4h0022_WYG_625-19a>¶
洽公論多推授以尹京必能通濟京畿制置兼以命之¶
有權則可抑豪强用武則可清奸盜圖安之本全在京¶
都備患之先無加軍旅鋋之才略得以㹅臨畿内戸人¶
累經賊冦農收之暇訓練不難鄉閭自强侵擾固息無¶
事則各營耕稼有慮則便執干戈不假饋糧又非失業¶
既安必集就便不煩况目下京都未能安堵速湏制置¶
安得因循非李鋋不可委任事惟(一作/權)重難尋已叅詳¶
外度人情内思機便悉宜如此方敢陳論伏乞聖明静¶
<pb:KR4h0022_WYG_625-19b>¶
賜睿(一作/循)覽以京尹難理之事思當今奸弊之初用非¶
材無望之人可以控制於此若他時不濟何以謀安雖¶
欲用典罪之固亦無救於患且李鋋與臣無素分鄭浦¶
於臣無宿嫌與奪之間公當而已切於此事尋欲兼候¶
奏聞便屬忽患瘡痍不離枕席近雖潰穴尚有本根固¶
極虛羸且湏將理寢食敢忘於機務敷陳又隔於天顔¶
遂敢直奉牋毫粗逹肝膈伏以反正之新致理仍急有¶
犯無隠臣心合罄於此時從善如流聖政宜先於大者¶
<pb:KR4h0022_WYG_625-20a>¶
甚難甚切不敢不論伏以睿斷精明臣等常切感作今¶
兹論列實冀允從儻或未察愚衷臣實不敢奉詔干冐¶
宸扆臣某無任惶恐廹切之至¶
　¶
　¶
　¶
　¶
　¶
<pb:KR4h0022_WYG_625-20b>¶
　¶
　¶
　¶
　¶
　¶
　¶
　¶
　文苑英華卷六百二十五¶
