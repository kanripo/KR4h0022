# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:01.761301
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷七百三十二
<pb:KR4h0022_WYG_732-1a>¶
欽定四庫全書¶
　文苑英華巻七百三十二　宋　李昉等　編¶
　餞送十五¶
　　送徐從事北遊序一首¶
　　送辛殆庶下第遊南鄭序一首¶
　　送獨孤申叔侍從徃河東序一首¶
　　送内弟盧遵遊桂州序一首¶
　　送從兄偁罷選歸江淮詩序一首¶
<pb:KR4h0022_WYG_732-1b>¶
　　送從弟謀歸江陵序一首¶
　　送僧浩初序一首¶
　　送濬上人歸淮南覲省序一首¶
　　送琛上人南遊序一首　送元暠師序一首¶
　　送賈山人南遊序一首¶
　　送元十八山人南遊序一首¶
　　送班孝亷擢第歸東川覲省序一首¶
　　送嚴公貺下第歸興化覲省序一首¶
<pb:KR4h0022_WYG_732-2a>¶
　　送蔡秀才下第歸覲序一首¶
　　　送徐從事北遊序　　　　　栁宗元¶
讀詩禮春秋莫能言說其容貌充充然而聲名不聞傳¶
於世豈天下廣大多儒而使然歟將使晦其說諱其讀¶
不使世得聞傳其名歟抑處於逺仕於逺不與通都大¶
邑豪傑角其伎而至於是歟不然無顯者爲之唱(集作/倡)¶
以振動其心(集作/聲)歟今之世不能多儒可以盖生者觀¶
生亦非晦諱其說讀者然則餘二者爲之决矣生北遊¶
<pb:KR4h0022_WYG_732-2b>¶
必至通都大邑通都大邑必有顯者由是其果聞傳於¶
世歟茍聞傳必得位得位而以詩禮春秋之道施於事¶
及於物思不負孔子之筆舌能如是然後可以爲儒儒¶
豈(集無/此字)可以說讀爲哉¶
　　此篇誤編在七百十一巻今移入此¶
　　　送辛殆庶下第遊南鄭序¶
朝廷用文字求士每嵗布衣束帶偕計吏而造有司者¶
僅半孔徒之數春官上大夫擢甲乙而升司徒者於孔¶
<pb:KR4h0022_WYG_732-3a>¶
氏髙第亦冄倍焉僕在京師凡九年於今其間得意者¶
二百有六十人其果以文克者十不能一二嘗從俊造¶
之後頗涉藝文之事四貢鄉里而後獲焉方之於釣者¶
絲綸不屬鈎喙甚直嗜(蜀本/作懐)有美餌者(蜀本無/者字)而觖望¶
獲魚之暮則善取者皆指而笑之今辛生固窮而未逹¶
遲乆而不試褒衣之徒視子而捧腹者盖不乏焉(四字/蜀本)¶
(作盖不/之知焉)辛生來(集作/□)南依蠻楚專志於學爲文無謬悠¶
迂誣之談鍜鍊剪截動可觀采故相國齊公接禮加等¶
<pb:KR4h0022_WYG_732-3b>¶
常爲右客且佐其䇿名之願遂笈典墳(集作/墳典)袖文章比¶
來王都笑揖羣伍文昌下大夫上士之列見而噐異爭¶
爲皷譽由是爲聞人戰術藝之場莫與爭鋒然而遷延¶
三北躑躅不振豈其直鈎而釣懐美餌而羡魚者耶若¶
辛生者有司抑之則已不然身都甲乙之籍其果以文¶
克歟今則囊如懸磬傭室寓食方將適千里求仁人被¶
冒畏景陟降棧道吾欲抑而不歎其若心胷何然吾聞¶
焚舟而克手劒而盟者皆敗北之餘也子之厄困而徃¶
<pb:KR4h0022_WYG_732-4a>¶
覇心勇氣無乃發於是行乎成拜賜之信刷壓境之耻¶
無乃果於是舉乎徃愼所履如志遄返自固植以遂子¶
之欲姑使談者謂我言而中不猶愈乎¶
　　　送獨孤申叔侍從(蜀本/作親)徃河東序¶
河東古吾土也家世遷徙莫能就緒聞其間有大河條¶
山氣盖闗左文士徃徃仿佯臨望坐得勝槩焉吾固翹¶
翹褰裳奮懐舊都日以滋甚獨孤生周人也徃而先我¶
且又愛慕文雅甚逹經要才與身長(上/聲)志益强力挾是¶
<pb:KR4h0022_WYG_732-4b>¶
而東夫豈徒徃乎温凊奉引(蜀本/作親)之隟必有美製儻飛¶
以示我我將昜觀而待所不敢忽古之序者期以申導¶
志義不爲富厚而今也反是生至於晋出吾斯文於筆¶
硯之伍其有評我太簡者愼勿以知文許之¶
　　　送内弟盧遵遊桂州序¶
外氏之世德存乎古史揚乎人言其敦大朴厚尤異乎¶
他族由遵而上五世爲大儒兄弟三人咸爲帝者師其¶
風之流者皆好學而質重遵余弟子(蜀本無/子字)也廣而不¶
<pb:KR4h0022_WYG_732-5a>¶
肆巽而不懾孝敬忠信之道拳拳然未嘗去乎其中盖¶
由其中出者也浸潤以詩易動摇以文采以余棄於南¶
服來從余居五年矣未嘗見其行有悖乎義言有異乎¶
行者則余之棄也適累斯人焉以愛余而慰其憂思故¶
不爲京師遊以取名當世以桂之邇也而中丞之道光¶
大多容賢者故洋洋焉樂附而趨以出其中之有夫如¶
是則宜其(集無/其字)奮翼鱗乘風波以遊乎無倪徃哉其漸¶
乎是行也¶
<pb:KR4h0022_WYG_732-5b>¶
　　　送從兄偁罷選歸江淮詩序¶
伯氏自淮陽從調抵於京師冬十月牒計不至攝袵而¶
退顧謂宗元曰昔吾祖士師生於衰周與道同波爲世¶
儀表故直道而仕三黜不去孔氏稱之遺佚而不怨厄¶
窮而不憫孟子贊之今吾遑遑末路寡偶希合進不知¶
嚮退不知守所不敢折其志慼其心遵祖訓也然而闕¶
滫瀡之養乏庾釜之畜逼迸無成東轅淮湖雖欲脫細¶
故於胷中味道腴於舌端勉脩厥志懼不恒乆子當慰¶
<pb:KR4h0022_WYG_732-6a>¶
我窮局之懐袪我行役之憤博之以文發於詠歌吾非¶
子之望將誰望焉宗元冄拜曰夫聞善不慕與聾聵同¶
見善不敬與昏瞽同知善不言與嚚瘖同則聞之先逹¶
乆矣矧吾兄有柔懦之茂質恢曠之𢎞量敢無敬乎有¶
述祖之美談安道之貞節敢無慕乎覩徽容而敬聞嘉¶
話而慕敢無言乎言不稱德文不盡志適爲累而已矣¶
於是賦而序之繼其聲者列於左凡五十七首遂命從¶
姪立序(集無/序字)編爲後序終焉¶
<pb:KR4h0022_WYG_732-6b>¶
　　　送從弟謀歸江陵序¶
吾與謀由髙祖王父而異謀少吾二嵗徃時在長安居¶
相邇也與謀皆甚少獨見謀在衆少言好經書心異之¶
其後吾爲京兆從事謀來舉進士復相得益知謀盛爲¶
文辭通外家書一冄不勝懼禄養之緩棄去爲廣州從¶
事復佐邕州連得薦舉至御史後以智免歸家江陵有¶
宅一區環之以桑有僮指三百有田五百畆樹之糓藝¶
之麻養有牲出有車無求於人日率諸弟具滑丼豐柔¶
<pb:KR4h0022_WYG_732-7a>¶
視寒燠之宜其隟則讀書講古人所謂(集作/爲)求其道之¶
至者以相勵也過永州爲吾留信次具道其所爲者凡¶
士人居家孝悌恭儉爲吏祗肅出則信入則厚足其家¶
不以非道進其身不以茍得時退則退尊老無井臼之¶
勞安和而益夀兄弟衎衎以相友不謀食而食給不謀¶
道而道顯則謀之去進士爲從事於逺始也吾疑焉今¶
也吾是焉别九嵗而㑹於此視其貌益偉問其業益習¶
叩其志益堅於虖吾宗不振乆矣識者曰今之世稍有¶
<pb:KR4h0022_WYG_732-7b>¶
人焉若謀之出處庸非所謂人歟或問管仲孔子曰人¶
也謀雖不識於管仲其(集有/於字)爲道無悖亦可以有是名¶
也抑又聞聖人之道學焉而必至謀之業良矣而又増¶
焉志專矣而又若不足焉孔子之門不道管晏則謀之¶
爲人也其可度哉吾不智觸罪擯越楚間六年築室茨¶
草爲圃乎湘之西穿池可以漁種黍可以酒丼終爲永¶
州民又恨徒費禄食而無所答下愧農夫上慙王官追¶
計徃時咎過日夜反覆無一食而安於口平於心若是¶
<pb:KR4h0022_WYG_732-8a>¶
者豈不以少好名譽嗜味得毒而至於是耶用是愈賢¶
謀之去進士爲從事以足其家終始孝悌今雖(集有/欲字)羡¶
之豈復可得謀在南方有令名其所爲日聞於人吾恐¶
謀不幸又爲吾之所悔者將已之而不能得可若何然¶
謀以信厚少言畜(集作/蓄)其志以周於事雖履吾跡將不¶
至乎吾之禍(三字蜀本作/吾之所悔者)則謀何悔之有茍能是雖至¶
於大富貴又何慄耶振吾宗者其惟望乎爾¶
　　　送僧浩初序¶
<pb:KR4h0022_WYG_732-8b>¶
儒者韓退之與余善嘗病余嗜浮圖言訾余與浮圖遊¶
近隴西李生礎自東都來退之又寓書罪余且曰見送¶
元生序不斥浮圖浮圖誠有不可斥者徃徃與易論語¶
合誠樂之其於性情昭(集作奭/一作)然不與孔子異道退之¶
好儒未能過楊子楊子之書於莊墨申韓亦(一作/皆)有取¶
焉浮圖者反不及莊墨申韓之恠僻險賊耶曰以其夷¶
也果不信道而斥焉以夷則將友惡來盗跖而殘(一作/賊)¶
季札由余乎非所謂去名求實者矣吾之所取者與易¶
<pb:KR4h0022_WYG_732-9a>¶
論語合雖聖人復生不可得而斥也退之所罪者其跡¶
也曰髠而緇無夫婦父子不爲耕農蠶桑而活乎今(集/作)¶
(人/)若是雖吾亦不樂也退之忿其外而遺其中是知石¶
而不知韞玉也吾之所以嗜浮圖之言以此與其人遊¶
者非不能通其言也且凢爲其道者不愛官不爭能樂山¶
水而嗜閒安者爲多吾病世之逐逐然唯印組爲務以¶
相軋也則舍是其焉從吾之好與浮圖遊以此今浩初¶
閒其性安其情讀其書通易論語唯山水之樂有文而¶
<pb:KR4h0022_WYG_732-9b>¶
文之又父子咸爲其道以養而居泊焉而無求則其賢¶
於爲莊墨申韓之言而逐逐然唯印組爲務以相軋者¶
其亦逺矣李生礎與浩初又善今之徃也以吾言示之¶
因北人寓退之視何如也¶
　　　送濬上人歸淮南覲省序¶
金仙氏之道盖本於孝敬而後積以衆德歸於空無其¶
敷演教戒於中國者離爲異門曰禪曰法曰律以誘掖¶
迷濁世同(集作/用)宗奉其有脩整觀行尊嚴法容以儀範¶
<pb:KR4h0022_WYG_732-10a>¶
於後學者以爲持律之宗焉上人窮討秘義發明上乗¶
奉威儀三千雖造次必備嘗以此道宣於江湖之人江¶
湖之人悅其風而受其賜攀慈航望彼岸者盖千百計¶
天子聞之徴至闕下御大明祕殿以問焉導揚本教頗¶
甚稱㫖京師士衆方且翹然仰大雲之澤以植德本而¶
上人不勝顧復之恩退懐省侍之禮懇迫上乞還(集無/此字)¶
遂無以奪由是杖錫東顧振衣晨征右司員外郎劉公¶
深明世典通逹釋教與上人爲方外遊始榮其至今惜¶
<pb:KR4h0022_WYG_732-10b>¶
其去於是合郎署之友詩以貺之退使孺子執簡而序¶
之因繫其辭曰上人專於律行恒乆彌固其儀刑後學¶
者歟誨于生靈觸類蒙福其積衆德者歟覲于髙堂視¶
逺如邇其本孝敬者歟若然者是將心歸空無捨筏登¶
地固何從而識(一作/議)之乎古之贈禮必以輕先重故鄭¶
商之犒先乗韋魯侯之贈後吳鼎今餞詩之重皆衆(集/作)¶
(後/)吳鼎也故乘韋之比得序而先之且曰由禮而不敢¶
讓焉¶
<pb:KR4h0022_WYG_732-11a>¶
　　　送琛上人南遊序¶
佛之跡去乎世乆矣其留而存者佛之言也言之著者¶
爲經翼而成之者爲論其流而來者百不能一焉然而¶
其道則備矣法之至莫尚乎般若道(集作/經)之大莫極乎¶
(集作/於)湼槃世之上士將欲由是以入者非取乎經論則¶
悖矣而今之言禪者有流盪舛誤迭相師川妄取空語¶
而脫畧方便顚倒眞實以陷乎已而又陷乎人又有能¶
言體而不及用者不知二者之不可斯須離也離之外¶
<pb:KR4h0022_WYG_732-11b>¶
矣是世之所大患也吾琛則不然觀經得般若之義讀¶
論悅三觀之理晝夜服習而身行之有來求者則爲講¶
說從而化者皆知佛之爲大法之爲廣菩薩大士之爲¶
雄脩而行之者(蜀本作/者之)爲空蕩而無之者(蜀本作/者之)爲礙¶
夫然則與夫増上慢者異矣異乎是而免斯名者吾無¶
有也將以廣其道而被於逺故好遊自京師而來又南¶
出乎桂林未知其極也吾病世之傲逸者嗜乎彼而不¶
求乎此故爲之言¶
<pb:KR4h0022_WYG_732-12a>¶
　　　送元暠師序¶
中山劉禹錫明信人也不知人之實未嘗言言未嘗不¶
讎元暠師居武陵有年數矣與劉遊久且暱持其詩與¶
引而來余視之申申其言勤勤其思其爲知而言也信¶
矣余觀近世之爲釋者或不知其道則去孝以爲逹遺¶
(蜀本/作遣)情以貴虛今元暠衣麤而食菲病心而墨貌以其¶
先人之𦵏未返其土無他(集無/他字)族屬以移其哀行求仁¶
者以冀終其心勤而爲逸逺而爲近斯盖釋之知道者¶
<pb:KR4h0022_WYG_732-12b>¶
歟釋之書有大報恩七篇咸言由孝而極業世之蕩誕¶
慢訑者雖爲其道而好違其書於元暠師吾見其不違¶
且與儒合也元暠陶氏子其上爲通侯爲髙士爲儒流¶
(集作儒先蜀/本作儒先生)資(集作/見)其儒故不敢忘孝跡其髙故爲釋¶
承其侯故能與逹者遊其來而從吾也觀其爲人益見¶
劉之明且信故又與之言重(蜀本有/叙字)其事¶
　　　送賈山人南遊序¶
傳所謂學以爲已者是果有其人乎吾長京師三十三¶
<pb:KR4h0022_WYG_732-13a>¶
年遊鄉黨入太學取禮部吏部科校集賢祕書出入去¶
來凡所與言無非學者盖不啻百數然而莫知所謂學¶
而爲已者及見逐於尚書居永州刺栁州所見學者益¶
稀少常以爲今之世無是决也居數月長樂賈景(集作/宣)¶
伯來與之言邃於經書博取諸史羣子昔之爲文章者¶
畢(一作/必)貫統言未嘗詖行未嘗恠其居室愔然不欲出¶
門其見人偘(蜀本作/侃侃)而肅召之仕怏然不喜導之還中¶
國視其意夷夏若均莫取其是非曰姑爲道而已爾若¶
<pb:KR4h0022_WYG_732-13b>¶
然者其實爲已乎非已乎使吾取乎今之世賈君果其¶
人乎其足也則居其匱也則行行不茍之居不苟容以¶
是之於今世其果逃於匱乎吾名逐禄貶言見疵於世¶
余(集無/余字)柰賈君何於其之也即其舟與之酒侑之以歌¶
歌曰充乎已之居或躓其塗匱乎已之虚或盈其廬孰¶
匱孰充爲泰爲窮君子烏乎取以寧其躬若君者之於¶
道而已爾世孰知其從容者耶¶
　　　送元十八山人南遊序¶
<pb:KR4h0022_WYG_732-14a>¶
太史公嘗言世之學孔氏者則黜老子學老子者則黜¶
孔氏道不同不相爲謀余觀老子亦孔氏之異流也不¶
得以相抗又况楊墨申商刑名縱横之說其迭相訾毁¶
牴牾而不合者可勝言耶然皆有以佐世太史公没其¶
後有釋氏固學者之所恠駭舛逆其尤者也今有河南¶
元生者其人閎曠而質直物無以挫其志其爲學恢博¶
而貫統數無以躓其道悉取向之所以異者通而同之¶
搜擇融液與道大適咸伸其所長而黜其竒衺要之與¶
<pb:KR4h0022_WYG_732-14b>¶
孔子同道皆有以㑹其趨而其噐足以守之其氣足以¶
行之不以是道求合於世常有意乎古之守雌存雄者¶
及至是邦以余道窮多憂而嘗好斯文留三旬有六日¶
陳其大方勤以爲諭余始得其爲人今又將去余而南¶
歴營道觀九疑下灕水窮南越以臨大海則吾未知其¶
還也黄鵠一去青冥無極安得不馮豐隆愬飛亷以寄¶
聲於寥廓耶¶
　　　送班孝亷擢第歸東川覲省序¶
<pb:KR4h0022_WYG_732-15a>¶
隴西辛殆庶猥稱吾文冝叙事晨持縑素以班孝亷之¶
行爲請且曰夫人殆所謂吉士也愿而信質而禮言不¶
黷慢行不進越其先兩漢間繼脩文儒世其家業其風¶
流後𦙍(英華作/裔避諱)耽學篤志之士徃徃出於其門今夫人¶
研精典墳不告劬勩屬者舉鄉里登春官獲居其甲焉¶
家於蜀之東道其嚴君以客卿之位贊是方岳爲大夫¶
良今將拜慶寧覲光耀族屬是其可歌也道出於南鄭¶
外王父以將相之重九命赤社爲諸侯師今又將征(集/作)¶
<pb:KR4h0022_WYG_732-15b>¶
(亟/)駕省謁從容燕喜是又可歌也故我與河南獨孤申¶
叔趙郡李行純行敏等若干人皆歌之矣若乃序者固¶
吾子宜之栁子曰吾嘗讀王命論及漢書嘉其立言彼¶
生彪固之胄歟相國馮翊王公功在社稷德在生人其¶
門子遊文章之府者吾嘗與之齒彼生嚴氏之出歟承¶
世家之儒風沭外族之休光彼生專聖人之書而趨君¶
子之林宜矣哉遂如辛氏之談濡翰於素因寓於辭曰¶
爲我謝子之舅氏珠玉將至得無脩容乎¶
<pb:KR4h0022_WYG_732-16a>¶
　　　送嚴公貺下第歸與化覲省詩序¶
嚴氏之子有公貺者退自有司踵門而告栁子曰吾獻¶
藝不售於儀曹之司(集無/司字)賈貨不中度敢逃其咎詰朝¶
將行願聞所以去我者其可乎哉余諭之曰吾子以冲¶
退之志端其趣嚮以淬礪之誠脩其文雅行當承教戒¶
於獨立之下濬發清源激揚洪音沛哉鏗鏗乎充於(集/作)¶
(于/)四體之不暇吾何敢去子恭唯相國馮翊公有大勲¶
力盈於旗常極人臣之尊分天子之憂殿邦坤隅柄是¶
<pb:KR4h0022_WYG_732-16b>¶
文武若子者生有黼繢梁肉之美不知耕農之勤勞物¶
役之艱難趨其庭有魏絳之金石焉候其門有亞夫之¶
&KR1654;㦸焉中人處之不能無傲而子之伯仲皆脫略貴美¶
服勤儒素退託於布衣韋帶之任如少習然故繼登上¶
科以及於子是可舉嚴氏之教誦乎他門使有矜式也¶
而吾子又引慝内訟撝謙如此其何患乎賈之不售而¶
自薄哉於是文行之逹者若髙陽齊據者偕賦命余序¶
引余朴不曉文故書嚴子之嘉言編於其(集作/右)簡竊褒¶
<pb:KR4h0022_WYG_732-17a>¶
貶(興國本/作字)之義以贈¶
　　　送蔡秀才下第歸覲序¶
僕之始貢於京師蓍者卦之曰是所謂望而未覩隠而¶
未見曭乎逺而有榮者也今兹嵗在鶉首若合於夀星¶
其果合也(集作/乎)僕時悒然遲之謂其誕慢恠迂是將不¶
然然而僅寘於懐耳未克决而忘之也後果依違遷就¶
四進而獲卒如其言云噫彼莫莫者其有宰於人乎不¶
然何應其(集作/其應)前定若是之彰(集作/章)明也今蔡君馳聲¶
<pb:KR4h0022_WYG_732-17b>¶
耀譽聞於公卿戰藝之徒推爲先登而五就鄉舉徃則¶
見罷意者前定之期殆未及歟故君子之居易俟命樂¶
天不憂者果於自是也君其勵文學焉丈人牧人南邦¶
君展覲承顔婆娑愉樂之暇則充其經笥茂是文苑時¶
焉逃哉遲速之事則瞽史之任吾不及知¶
　¶
　¶
　文苑英華巻七百三十二¶
