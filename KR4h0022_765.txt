# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:03.338614
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷七百六十六
<pb:KR4h0022_WYG_765-1a>¶
欽定四庫全書¶
　文苑英華卷七百六十六　宋　李昉等　編¶
　冠冕¶
　　冕服議二首　　　　　衣冠乘馬議一首¶
　　太子服綘紗袍議一首¶
　經籍¶
　　孝經老子注易傳議二首¶
　冠冕¶
<pb:KR4h0022_WYG_765-1b>¶
　　　冕服議(顯慶元年九/月十九日)　　　長孫無忌¶
議曰凖(舊唐志通典㑹要/有武徳初撰四字)衣服令乘輿(唐志作/天子)祀天地¶
服大裘冕無旒臣無忌志寧敬宗等勘前件令是武徳¶
初撰雖慿周禮理極未安謹按郊特牲云周之始郊日¶
南至被衮以象天戴冕藻十有二旒則天數也而此¶
二禮俱說周郊與衮大裘亊乃有異按月令孟冬天子¶
始裘明以禦寒理非當暑若啓蟄祈糓冬至報天行事¶
服裘義歸通允至於季(通典作秋/會要作孟)夏迎氣龍見而雩炎¶
<pb:KR4h0022_WYG_765-2a>¶
熾方隆(通典/作盛)如何可服謹尋厯代唯服衮章與郊特牲義¶
㫖相協按周遷輿服志云漢明帝永平二年詔(唐志/作制)採周¶
官禮記始制祀天地服天子備十二章沈約宋書志云魏¶
晋郊天亦皆服衮又王智深宋紀曰明帝詔(唐志/作制)云朕以¶
大冕純玉藻𤣥衣黄裳郊祀天地後魏周齊迄于隋氏勘¶
其禮令祭服斯則百王通典炎凉無妨復與禮經事無乖¶
殊(諸本/作舛)今請憲章故實郊祭天地皆服衮冕其大裘請停¶
仍改禮令又凖(諸本/作檢)新禮皇帝祭社稷服絺(通典㑹要並/作黼唐志作)¶
<pb:KR4h0022_WYG_765-2b>¶
(綉/)冕四旒衣三章祭日月服𤣥冕三旒衣無章謹按令文是¶
四品五品之服此即(唐志/作則)三公亞獻皆服衮衣孤卿助祭¶
服毳及鷩斯乃乘輿章數同於大夫君少臣多殊不可據¶
周禮云祀昊天上帝則服大裘而冕五帝亦如之享先王¶
則衮冕享先公則鷩冕祀四望山川則毳冕祭社稷五祀¶
則絺冕諸小祠(唐志/作祀)則𤣥冕又云公侯伯子男孤卿大夫之¶
服衮冕以下皆如王之服所以三禮義宗遂有二釋一云¶
公卿大夫助祭之日所著(㑹要/作服)之服降王一等又云悉與¶
<pb:KR4h0022_WYG_765-3a>¶
王同求其折衷俱未通允但名位不同禮亦異數天子¶
以十二為節義在法天豈有四旒三章翻為御服若諸¶
臣助祭冕與王同便是貴賤無分君臣不别如其降王¶
一等則又王著(㑹要/作服)𤣥冕之時羣臣並著(諸本作/次服)爵弁¶
既屈天子又貶公卿周禮此文乆不施用亦猶祭祀之¶
立尸侑君親之拜臣子覆巢設硩蔟之官去鼃置蟈氏¶
之職雖曰古禮(唐志作難/施周代)事不可(唐志/作通)行是故漢魏以¶
來(通典㑹/要作降)下迄隋代相承舊事皆服(唐志作/唯用)衮冕今新¶
<pb:KR4h0022_WYG_765-3b>¶
禮親祭日月乃服五品之衣(諸本/作服)臨事施行實不穏¶
便請遵厯代故實諸祭並用衮冕謹議¶
　　　公卿以下冕服議　　　　　楊　炯(儀鳳/二年)¶
議曰古者太昊庖犠氏仰以觀象俯以察法造書契而¶
文籍生次有黄帝軒轅氏長而敦敏成而聦明垂衣裳¶
而天下理其後數遷五徳君非一姓體國經野建邦設¶
都文質所以再而復正朔所以三而改夫改正朔者謂¶
夏后氏建寅殷人建丑周人建子至於以日繫月以月¶
<pb:KR4h0022_WYG_765-4a>¶
繫時以時繫年此則三王相襲之道也夫易服色者謂¶
夏后氏尚黒殷人尚白周人尚赤至於山龍華蟲宗彛¶
藻火粉米黼黻此又百代可知之道也今蘇知機表奏¶
請立節文改章服奉付禮官學士詳定是非者謹按虞¶
書曰予欲觀古人之象日月星辰山龍華蟲作㑹(舊唐/志文)¶
(粹作/繪)宗彛藻火粉米黼黻絺繡由此言之則其所從來¶
者尚矣夫日月星辰者象聖王光照下土也山者布散¶
雲雨(文粹/作物)象聖王澤霑下人也龍者變化無方象聖王¶
<pb:KR4h0022_WYG_765-4b>¶
應時(唐志/作機)布教也華蟲者雉也身被五彩象聖王體兼¶
文明也宗彛者虎(唐志諱/作武)蜼也以剛猛制物象聖王神¶
武定亂也藻者逐水上下象聖王隨代而應也火者陶¶
冶烹餁象聖王至德日新也粉米者人恃(文粹/作時)以生象¶
聖王為物之所頼也黼者能斷割象聖王臨事能决也¶
黻者兩已相背象君臣可否相濟也逮有周氏乃以日¶
月星辰為旌旗之飾又登龍於山登火於宗彛尊神明¶
也(唐志文粹並無/尊神明也四字)於是乎制衮冕以祀先王也九章者¶
<pb:KR4h0022_WYG_765-5a>¶
法陽數也以龍為首章者衮者巻也龍德神異應時(㑹/要)¶
(文粹/作變)潜見表聖王深沉逺智巻舒神化也又制鷩冕以¶
祭先公也鷩者雉也有耿介之志表公有賢才能守耿¶
介之節也又制毳冕以祭四望也四望者岳瀆之神也¶
虎(唐志/作武)蜼者山林所生也明其象也又制絺冕以祭社¶
稷也社稷者土榖之神也粉米由之而成象其功也又¶
制𤣥冕以祭羣小祀也百神異形難可遍擬但取黼(唐/志)¶
(文粹並/無此字)黻之相背昭異名也夫以周公之多才故治(唐/志)¶
<pb:KR4h0022_WYG_765-5b>¶
(諱作/化)定制禮功成作樂夫以孔宣之将聖也故行夏之¶
時服周之冕先王之法服乃自此之(唐志㑹要/作此之自)出矣天¶
下之(文粹有/服字)能事又於是乎畢矣今表狀請制大明冕¶
十二章乘輿服之者謹按日月星辰者已施於旌旗矣¶
龍武山火(文粹作龍/山火米)者又不踰於古矣而云麟鳯有四¶
靈之名元龜有負圖之應雲有紀官之號水為盛(唐志/作感)¶
德之祥此盖别表休徴終是無踰(㑹要/作所)比象然則皇王¶
受命天地與(諸本/作興)符仰觀則璧合珠連俯察則銀黄玉¶
<pb:KR4h0022_WYG_765-6a>¶
紫盡南宫之粉壁不足寫其形狀罄東觀之鉛黄無以¶
紀其名實固不可畢施(㑹要文/粹作陳)於法服也雲也者從龍¶
之氣也水也者藻之自生也又不假别為章目也此盖¶
不經之甚也又鸞冕八章三公服之者也鸞者太平之¶
瑞也非三公之德也鷹鸇者鷙鳥也適可以辨祥刑(文/粹)¶
(作刑/曹)之職也熊羆者猛獸也適可以旌武臣之功也又¶
稱藻為水草無所法象引張衡賦云帶倒茄於藻井被¶
(二本/作披)紅葩之狎獵請為蓮華取其文彩者夫茄者蓮也¶
<pb:KR4h0022_WYG_765-6b>¶
藻者飾也盖以蓮飾水非謂藻為蓮也若以蓮代藻變¶
古從今旣不知草木之名亦未逹文章之則(文粹/作意)此又¶
不經之甚也又毳冕六章三品服之者按此王者祀四¶
望服之名也今三品乃得同王之毳冕而三公不得同¶
王之衮名豈唯顛倒衣裳抑亦自相矛盾此又不經之¶
甚也又黼冕四章五品服之者考之於古則無其名驗¶
之於今則非章首此又不經之甚也國家以斷鼇鍊石¶
之功今上以緯地經天之德漢稱文景周曰成康講八¶
<pb:KR4h0022_WYG_765-7a>¶
代之樂蒐三王之禮文物旣行矣尊卑又明矣天下已¶
和平矣萬國已咸寧矣誠請順考古道率由舊章弗詢¶
之謀勿庸無稽之言勿聽若夫禮惟從俗則命為制令¶
為詔乃秦皇之故事猶可以適於今矣若夫(唐書/作乃)義取¶
隨時則出稱警入稱蹕乃漢國之舊儀猶可以行於代¶
矣亦何取於變周公之軌物改宣尼之法度者哉謹議¶
　　　衣冠乘馬議(文粹作朝/服乘車議)　　　劉子𤣥(景龍/二年)¶
議曰伏以古者爰自大夫已上(文粹/作下)皆乘車而以馬為¶
<pb:KR4h0022_WYG_765-7b>¶
騑服魏晉已降迄于隋代朝士又駕牛車歷代經史具¶
有其事不可一二而言也至如李廣北征觧鞍憇息馬¶
援南伐據鞍顧盼斯則鞍馬之設行於軍旅戎服所乘¶
貴於便習者也按江左官至尚書郎而輙輕乘馬則為¶
御史所弹又顔延之罷官後好騎馬出入閭里當代稱¶
其放誕此則專車慿軾可服(舊唐志/作擐)朝衣單馬御鞍宜¶
從䙝服求之近古灼然之明驗也(唐志/作矣)自皇家撫運沿¶
革隨時至如陵廟廵謁(唐志/作幸)王公冊命則盛服冠履乘¶
<pb:KR4h0022_WYG_765-8a>¶
彼輅車其士庶有衣冠親迎者亦時以服箱充馭在於¶
他事無復乘車貴賤所行通用鞍馬而已臣伏見比者¶
鑾輿出幸法駕首途左右侍臣皆以朝服乘馬夫冠履¶
而出止(文粹/作只)可配車而行今乘車旣停而冠履不易可¶
謂唯知其一而未知其二也何者褎衣博帶革履高冠¶
本非馬上所施自是車中之服必也韈而升鐙跣以乘¶
鞍非惟不師古道亦自取驚今俗求諸折中進退無可¶
(文粹/作凖)且長裙廣袖翼如襜如鳴珮紆組鏘鏘弈弈馳驟¶
<pb:KR4h0022_WYG_765-8b>¶
於風塵之内出入於旌棨之間儻馬有驚逸人從顛墜¶
遂使属車之右遺履不收清道之傍絓驂相續固以受¶
嗤行路有損威儀今議者皆以(唐志/作云)秘閣有梁武帝南¶
郊圖多有衣冠乗馬此則近代故事不得謂無其文臣¶
案此圖是後人所為非當時所撰且觀民(唐志/作代)間(唐志/作今)¶
(當/)有古今圖畫者多矣如張僧繇畫羣公祖二疏而兵¶
士有著芒屩者閻立本畫昭君入匃奴而婦人有著帷㡌¶
者夫芒屩出於水鄉非京華所有帷帽創於隋代非漢¶
<pb:KR4h0022_WYG_765-9a>¶
宫所作議者豈可徴此二畫以為故實者乎由斯而言¶
則梁氏(唐志/作武)南郊之圖義同於此又傳稱政宜因俗禮¶
貴縁情殷輅周冕規模不一秦冠漢珮用捨無恒况我¶
國家道軼百王功高萬古事有不便理資(唐志作/資於)變通¶
其乘馬衣冠竊謂宜從省廢臣懐此異議其來自久日¶
不暇給未及抑(唐志文/粹作㩁)揚今屬殿下親從齒胄将臨國¶
學凡有衣冠乘馬皆憚此行所以輙進狂言用申鄙見¶
謹議¶
<pb:KR4h0022_WYG_765-9b>¶
　　　太子服絳紗袍議(并/序)　　　　蕭　嵩¶
開元二十六年肅宗升為皇太子受冊太常所撰儀注¶
有服絳紗袍(㑹要作/衮下同)之文太子以為與皇帝所服(舊唐/志通)¶
(典㑹要/作撰)同因上表辭不敢當請有(㑹要有/司字)以易之𤣥宗¶
令百官詳議嵩與裴耀卿等奏議之¶
議曰臣等謹按衣服令云皇太子具服有逺遊冠三梁¶
加金附蟬九首施珠翠黒介幘髪纓緌犀簮一(諸本並/無一字)¶
導絳紗袍白紗中單皂領褾襈白裙襦方心曲領絳紗¶
<pb:KR4h0022_WYG_765-10a>¶
蔽膝革帶劍珮綬等謁廟還宫元日冬至朔日入朝釋¶
奠則服之其絳紗袍則是冠衣之内一物之數與裙襦¶
劎珮等無别至於貴賤之差尊卑之異則冠為首飾名¶
制有殊并珠旒及衣(諸本並/無此字)裳采章之數多少有别自¶
外不可事事差異亦有上下通服名制是同禮重則具¶
服禮輕則從省今以至敬之情有所未(㑹要通/典作不)敢衣服¶
不可減省稱謂湏更變名望所撰儀注不以絳紗袍為¶
稱但稱為具服則尊卑有差謙光成德謹議(勑改為/朱明服)¶
<pb:KR4h0022_WYG_765-10b>¶
　　經籍¶
　　　孝經老子注易傳議　　　　劉子𤣥¶
議曰謹按今俗所傳孝經題曰鄭注爰在近古皆云鄭¶
注(一無/此字)即康成而魏晉之朝無有此説至晉穆帝永和¶
十一年及孝武帝太元元年再聚羣臣共論經義有荀¶
茂祖(二字一/作㫤)者撰集孝經諸説始以鄭氏為宗自齊梁¶
已來多有異論陸澄以為非𤣥所注請不藏於秘省王¶
儉不依其請遂得見傳於時魏齊則立於學官著在律¶
<pb:KR4h0022_WYG_765-11a>¶
令盖由膚俗無識故致斯訛舛然則孝經非𤣥所注其¶
驗十有二條㨿鄭君自序云遭黨錮之事迯難注禮黨¶
錮事解注古文尚書毛詩論語為袁譚(一作/潭非)所逼來至¶
元城乃注周易都無注孝經之文其驗一也鄭君卒後¶
其弟子追論師注所述及應對時人謂之鄭志其言鄭¶
所注者唯有毛詩三禮尚書周易都不言鄭注孝經其¶
驗二也又鄭志目録記鄭之所注五經之外有中候書¶
傳七政論乾象厯六藝論毛詩譜答臨碩難禮駮許慎¶
<pb:KR4h0022_WYG_765-11b>¶
異義發墨守鍼膏肓及答甄子然等書寸紙片言莫不¶
悉載若有孝經之注無容匿而不言其驗三也鄭之弟¶
子分授門徒各述師言更相問答編録其語謂之鄭記¶
唯載詩書禮易論語其言不及孝經其驗四也趙商作¶
鄭先生碑銘具稱諸所注箋駮論亦不言注孝經晉中¶
經簿周易尚書尚書中候尚書大傳毛詩周禮儀禮禮¶
記論語凡九書皆云鄭氏注名𤣥至於孝經則稱鄭氏¶
改無名𤣥二字其驗五也春秋為演孔圖云康成注禮¶
<pb:KR4h0022_WYG_765-12a>¶
詩易尚書論語其春秋孝經則(一作/别)有評論宋均於詩¶
緯(一作/譜)序云我先師北海鄭司農則均是𤣥之傳業弟¶
子也師所注述無容不知而云春秋孝經唯有評論非¶
𤣥之所注於此特明其驗六也又宋均孝經緯注引鄭¶
六藝論叙孝經云𤣥又為之注司農論如是而均無聞¶
焉有義無辭令余昏惑舉鄭之語而云無聞其驗七也¶
宋均春秋緯注云為春秋孝經畧説則非注也謂所言¶
𤣥又為之注者汎辭耳非事實其序春秋亦云𤣥又為¶
<pb:KR4h0022_WYG_765-12b>¶
之注也寧可復責以實注春秋乎其驗八也後漢史書¶
存於代者有謝承薛瑩司馬彪袁山松等其為鄭𤣥傳¶
者載其所注皆無孝經其驗九也王肅孝經傳首有司¶
馬宣王之奏云奉詔令諸儒注述孝經以肅説為長若¶
先有鄭注亦應言及而都不言鄭其驗十也王肅注書¶
發揚鄭短凡有小失皆在訂證若孝經此注亦出鄭氏¶
被肅攻擊最應煩多而肅無言其驗十一也魏晉朝賢¶
論辨時亊諸注無不撮引未有一言引孝經之注其驗¶
<pb:KR4h0022_WYG_765-13a>¶
十二也凡此證驗易為討覈而代之學者不覺其非乘¶
彼謬説競相推舉諸解不立學官此注獨行於代觀夫¶
言語鄙陋義理乖踈固不可以示彼後來傳諸不朽至¶
古文孝經孔傳本出孔氏壁中語其詳正無俟商㩁而¶
曠代亡逸不復流行至隋開皇十四年秘書學士(一作/生)¶
王孝逸於京市陳人處買得一本送與著作郎王邵邵¶
以示河間劉炫仍令校(一作置/又作按)定而此書更無兼本難¶
可依慿炫輙以所見率意刋改因著古文孝經稽疑一¶
<pb:KR4h0022_WYG_765-13b>¶
篇邵以為此書經文盡正(一作/在)傳義(一作/正義)甚美而歷代¶
未嘗置於學官良可惜也然則孔鄭二家雲泥致隔今¶
綸㫖發問校其短長愚謂行孔廢鄭於義為允又今俗¶
所行老子是河上公注其序云河上公者漢文帝時人¶
結草庵於河曲仍以為號以所注老子授文帝因冲空¶
上天此乃不經之鄙言流俗之虛語按漢書藝文志注¶
老子者有三家河上所釋無聞焉豈非注者欲神其事¶
故假造其説也其言鄙陋其理乖訛雖欲纔别朱紫粗¶
<pb:KR4h0022_WYG_765-14a>¶
分菽麥亦皆嗤其過謬而况有識者乎豈如王弼英才¶
雋識探賾索隠考其所注義者為優必黜河上公昇王¶
輔嗣在於學者實得其宜又按漢書藝文志易有十二¶
家而無子夏作傳者至梁阮氏七録始有子夏易六卷¶
或云韓嬰作或云丁寛作然據漢書藝文志韓易有十¶
二篇丁易有八篇求其符㑹則事殊隳刺者矣夫以東¶
魯伏膺文學與子游齊列西河告老名行将夫子連蹤¶
而嵗越千齡時經百代其所著述沉翳不行豈非後來¶
<pb:KR4h0022_WYG_765-14b>¶
假慿先哲亦猶石崇謬稱阮籍鄭璞濫名周寳必欲行¶
用深以為疑臣竊以鄭氏孝經河上公老子二書訛舛¶
不足流行孔王兩家實堪師授毎懐此意其願莫從伏¶
見前(前一作去/月十日)勑令所司詳定四書得失具狀聞奏臣¶
尋草議請行王孔二書牒禮部訖如将為允請即頒行¶
謹議　　一作皆唐㑹要¶
　　　同前　　　　　　　　　　司馬貞¶
議曰今文孝經是漢河間王所得顔芝本至劉向以此¶
<pb:KR4h0022_WYG_765-15a>¶
本叅校古文省除繁(一作/煩)惑定為此一十八章其注相¶
承云是鄭𤣥所注而鄭志及目録等不載其(一無/此字)故徃¶
賢共疑焉唯荀㫤范曄以為鄭注故㫤集解孝經具載¶
此注而其序以鄭為主是先逹博選以此注為優且其¶
注縱非鄭氏所作而義㫖敷暢将為得所其數處小有¶
非穏寔亦未(一作/非)爽經傳其古文二十二章元出孔壁¶
先是安國作傳縁遭巫蠱代未之行荀㫤集注之時尚¶
有孔傳中朝遂亡其本近儒欲崇古學妄作此傳假稱¶
<pb:KR4h0022_WYG_765-15b>¶
孔氏輙穿鑿改更又為作閨門一章劉炫詭隨妄稱其¶
善且閨門之義近俗之語非宣尼之正説案其文云閨¶
門之内具禮矣乎嚴兄妻子臣妾(一作嚴親/兄妻子臣)繇百姓徒¶
役也是比妻子於徒役文句凡鄙不合經典又分庶人¶
章從故自天子已下别為一章仍加子曰二字然故者¶
連上之詞即為章首不合言故是古文旣亡後人妄開¶
此等數章(一無/此字)以應二十二章之數非但經文(一作/久)不¶
真抑亦傳習淺偽至(一作/又)注用天之時因地之利其畧¶
<pb:KR4h0022_WYG_765-16a>¶
曰脱衣就功暴其肌體朝暮從事露髪塗(一作/徒)足少而¶
習之其心安焉此語雖傍出諸子而引之為注何言之¶
鄙俚乎與鄭氏之所云分别五土視其高下高田宜黍¶
稷下田宜稻麥優劣懸殊曽何等級今議者欲取近儒¶
詭説殘經缺傳而廢鄭注理實未可望請凖式孝經鄭¶
注與孔傳依舊俱行又注老子道德經者實謂𤣥言注¶
家多罕窮厥㫖河上公盖慿虛立號漢史實無其人然¶
其注以養神為宗以無為為體其詞近其理𢎞小足以¶
<pb:KR4h0022_WYG_765-16b>¶
修身潔誠大足以寧人安國且河上公雖曰注書即文¶
立教皆體指明近用斯可謂知言矣王輔嗣雅善𤣥談¶
頗探(一作/深)道要窮神用乎(一作/於)槖籥守静黙於𤣥牝其¶
理暢其㫖微在於𤣥學頗是所長至若近人立教(一作/徴)¶
修身𢎞道則河上為得今請望王河二注令學者俱行¶
又案劉向七畧有子夏易傳但此書不行已久所存者¶
多失真本又荀朂中經簿云子夏傳四巻或云丁寛所¶
作是先逹疑非子夏矣又隋書經籍志云子夏傳殘缺¶
<pb:KR4h0022_WYG_765-17a>¶
時六巻今二巻知其書錯謬多矣又王儉七志引劉向¶
七畧云易傳子夏韓氏嬰也今題不稱韓氏而載薛虞¶
記又今秘閣有子夏傳薛虞記其質粗畧㫖趣非逺無¶
益後學不可将帖正經謹議　　一作皆唐㑹要¶
　¶
　¶
　¶
　¶
<pb:KR4h0022_WYG_765-17b>¶
　¶
　¶
　¶
　¶
　¶
　¶
　¶
　文苑英華巻七百六十六¶
