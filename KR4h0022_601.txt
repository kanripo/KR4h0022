# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:56.191198
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷六百二
<pb:KR4h0022_WYG_601-1a>¶
欽定四庫全書¶
　文苑英華卷六百二　　　宋　李昉等　編¶
　陳情二(自叙/附)¶
　　為河南魏尹謝官陳情表一首¶
　　劉相請女婿潘炎罷元帥判官陳情表一首¶
　　謝試袐書少監陳情表一首¶
　　為崔大夫陳情表一首¶
　　為王户部叔文陳情表一首¶
<pb:KR4h0022_WYG_601-1b>¶
　　為崔相陳情表一首¶
　　為濮陽公陳情表一首¶
　　自叙表一首¶
　　出官後自叙表一首¶
　　　為河南魏尹謝官陳情表(代宗/)　常衮(廣徳/元年)¶
臣少遊言伏奉恩制除某州刺史尋即有替又蒙恩除¶
臣河南(唐書作/京兆是)尹澤及遐荒榮霑枯朽以驚以惕載忭¶
載歡臣少遊誠歡誠喜頓首頓首臣名無德稱官偶時¶
<pb:KR4h0022_WYG_601-2a>¶
來政謝有經文慙無害朝恩早竊班命累塵每食皆浮¶
何官不曠四三年内榮至崇高萬一分中効仍微薄踰¶
涯若此招損宜然頃者獲罪于天蹐身無地曲承鴻霈¶
仍佐隼旟省揆責輕寢興憂負豈圖招洗瑕穢發生羽¶
毛不次之恩九霄横落無階之位四裔超豋開散皇明¶
龍銜巨燭捧酬𤣥造鼇戴崇山且河洛軍與(疑作/興)京尹¶
寄切念臣術非鈎鉅識昧平反將何以肅清姦回董正¶
人吏自蒙奬擢願覲天慈限以阻脩未承勑命傳聞尚¶
<pb:KR4h0022_WYG_601-2b>¶
惑(疑作/感)奔赴終勤以七月一日發自渠州星言即露乆¶
冐炎瘴因成癘痁行役攴離轉加沉瘵隙光是廹草露¶
將危今月四日乘輿至漢中尋問醫藥直省王許佺至¶
奉宣進止促臣行程震威俯臨精魂飛散進退無措屏¶
營失圖即以今日驅策殘骸載馳鳯閣猶冀獲全餘喘¶
袛謁龍顔犬馬之疾乆纒螻蟻之誠愈結無任感戴懇¶
廹之至謹因直省王許佺廻謹奉表陳謝以聞臣少遊¶
誠惶誠恐頓首頓首謹言¶
<pb:KR4h0022_WYG_601-3a>¶
　　　劉相請女壻潘炎罷元帥判官陳情表(代宗/)¶
　　　　　　　　　　　　　　　王　諫¶
臣晏言臣實凡淺謬典樞衡元元未安庶政多闕㳙塵¶
罕録尸素空慙臣女婿元帥判官駕部員外郎知制誥¶
潘炎入侍幃幄又司戎政嫌疑之地顛沛是憂頃者累¶
表陳聞兾炎得歸省闥不謂天聽未逹尚阻愚誠内懐¶
氷炭若墜泉谷臣某誠惶誠恐臣聞統天下者以天下¶
舉直錯枉不私其親故能啓至公之門塞羣邪之路伏¶
<pb:KR4h0022_WYG_601-3b>¶
惟元聖文武皇帝陛下紹休聖緒惟新寳歴内釐百揆¶
外清四海鵷鸞之士充庭漸階而臣與潘炎俱忝近密¶
兵權國政在臣二人是使惡炎者易為辭嫉臣者易為¶
毁倘炎獲戾臣無以見雪脫臣遇謗炎無以自明此臣¶
所以寤寐兢惶罔知攸止昔霍光為大司馬長女婿度¶
遼將軍范明友次女婿羽林監任勝為東西宫衛尉威¶
勢崇重冠於一時不能抑退卒見傾覆前史所惡書而¶
貶之又劉𢎞為鎮南將軍事時朝廷以其女婿夏侯陟¶
<pb:KR4h0022_WYG_601-4a>¶
為襄陽太子𢎞表陟親戚舊制不得相監有詔聽從竟¶
免禍敗先賢所尚美而書之臣雖才謝古人智不經逺¶
每憂覆餗大懼妨賢竊惟𤓰李之嫌寧望桑藿之許(一/作)¶
(訴/)今是以瀝肝上請昧死聞天必元帥藉炎諮謀則臣¶
甘引退如或廟堂留臣擇用伏願終許罷炎庶遂劉𢎞¶
之心無成子孟之禍無任懇願廹切之至¶
　　　謝試秘書少監陳情表　　　蕭　華¶
臣某言伏奉制書以臣試秘書少監恩出意表榮超望¶
<pb:KR4h0022_WYG_601-4b>¶
外臣循涯揣分以慙以悚臣華中謝臣素庸懦又乏智¶
謀進不能殺身以自明退不能拂衣以逺禍蒙昧昏虐¶
僶俛歲時每讀李陵之書備見前賢之意以為虛死不¶
如立節成名不如報德常恐溘先犬馬湮没羯胡上負¶
君親之恩下貽妻子之恥何嘗不仰南雲而歎息瞻北¶
闕而銷魂偷生茍安蓋所以誓將骸骨歸死朝廷伏頼¶
陛下察以愚衷每垂保䕶遂得潜通間使逺詣官軍收¶
金州而功不踰時掃餘孽而兵無血刃陛下矜臣一介¶
<pb:KR4h0022_WYG_601-5a>¶
之節捨臣萬死之罪念臣簮履之舊納臣葵藿之誠許¶
歸故國之田園退守先人之墳墓則在臣之志願榮望¶
畢矣陛下之聖恩於臣深矣豈期皇慈廣被𤣥造曲成¶
㧞臣於泥滓之中致臣於雲霄之上已蒙殊奬遽典雄¶
藩旋沐厚恩復登蓬閣空慙有命竊愧無能將何以發¶
揮儒林潤色鴻業稠叠恩意感戴難勝豈臣隕越所能¶
上報無任悚荷屏營之至¶
　　　為崔大夫陳情表(代宗/)　　　李　舟¶
<pb:KR4h0022_WYG_601-5b>¶
臣某言臣素以庸虛百無所取肅宗委臣方靣擢尹兩¶
京盖以天寳末年禄山干命臣未有職位客遊陳州賊¶
兵過河官吏奔竄臣義集驍勇亟摧賊鋒以閭閻之人¶
當幽薊之卒勢相懸倍不顧死亡臣之輕生實著誠素¶
今者回紇代立求援聖朝陛下大布皇威如其冊禮爰¶
膺將命實受寵光又其道路無虞夏(一作/虜)帳尤近擁旄¶
仗節持憲珥貂衘非常之詔書寵内附之蕃落去獲重¶
貺歸成大勳雖潦倒之人衰朽之士亦宜據鞍増氣叱¶
<pb:KR4h0022_WYG_601-6a>¶
馭前驅况臣常在軍戎未至遲暮豈不欲保微臣之富¶
貴求陛下之恩私哉其理必至顛沛必至廢闕隱而不¶
露何以事君臣往在宣州曽卒得癇疾三日三夜都不¶
知人自此已來發無時候或輕或重或疾或遲此病所¶
來得於風熱常因冐暑失食及冬衣太温兼食羊肉立¶
即發動若過磧之後更無菜蔬苦寒之地須加狐貂又¶
於藥物不得及時則微臣不得全活且螻蟻之命誠何¶
足言但恐敗事有失前期稽恩廢禮伏願陛下以臣此¶
<pb:KR4h0022_WYG_601-6b>¶
表徧訪朝臣言若涉虛事近辭避伏願加以斧鑕肆諸¶
市朝且使將來永息欺詐無任哀懇迫切之至¶
　　　為王户部叔文陳情表　　　栁宗元¶
臣某言臣母劉氏今月十三日忽患暗(集作/音)風發動狀¶
候非常今雖似退猶甚虛惙驚惶憂苦不知所圖臣惟¶
一身更無兄弟侍疾嘗藥難闕須臾伏乞聖恩停臣所¶
職今臣見在家扶侍其官吏等並已發遣訖臣以庸微¶
特承顧遇㧞自卑品委以劇司夙夜驚惶惟思答効至¶
<pb:KR4h0022_WYG_601-7a>¶
誠至懇天睠所知豈慮未効㳙塵遽廹方寸以開塞重¶
輕之務加焦勞皇(集作/憂)惕之懐雖欲狥公無由枉志况¶
忠孝同道臣子一心許國誠切於死生報親忍忘於顧¶
復進退窮蹙昧死上陳候母劉氏疾疢小瘳冀微臣駑¶
蹇再効無任惶懼懇倒哀鳴(類表作/嗚咽)之至¶
　　　為崔相陳情表　　　　　　白居易¶
臣植言臣有情事乆未敢言今輙陳露伏増戰(缺/)臣亡¶
父某官亡妣某氏是臣本生亡伯某官某贈某官臣今¶
<pb:KR4h0022_WYG_601-7b>¶
承後建中初德宗皇帝念臣亡伯位高無後以猶子之¶
義命臣繼紹仍賜臣名嗣襲雖移孝思則在上荷君命¶
俾(集作/永)承繼絶之宗中奪私恩遂阻劬勞之報歳月曠¶
乆情禮莫申自去年以來累有慶澤凡在朝列再蒙追¶
榮或有陳乞皆許廻授况臣猥當寵擢謬陟台階爵禄¶
之榮實有踰於同軰顯揚之命獨未及於先人飲泣茹¶
悲哀慙兩極臣今請以在身官秩并前後合叙勳封特¶
乞聖慈廻充追贈倘允所請無幸於斯則臣烏鳥之心¶
<pb:KR4h0022_WYG_601-8a>¶
猶再生而展養犬馬之力誓萬死以酬恩蹐地仰天不¶
勝感咽披陳誠懇煩黷宸嚴無任惶懼激切之至謹奉¶
表陳露以聞¶
　　　為濮陽公陳情表　　　　　李商隱¶
臣某言臣聞事君以忠者所宜効死食君之禄者亦戒¶
妨賢茍非内慊私誠外憂官謗則安肯固辭武節强委¶
侯(集作/信)圭拒七命賜國之榮捨萬里封侯之䇿必知不¶
可安敢無言臣某中謝臣因縁代業遭逢(集作/遇)聖時竊¶
<pb:KR4h0022_WYG_601-8b>¶
常(集作/嘗)有志四方不掃一室奉隋武之家事無愧陳辭¶
慕鄧傅之門風不傷清議屬者每憂不試深恥因媒自¶
薦之書朝投象魏殊常之澤暮降芸香其後契濶星霜¶
覊離戎旅從軍王粲徒感所知掌檄陳琳亦常交辟吕¶
元膺東周保釐之日李師古太平畔(集作/叛)渙之時潜入¶
其徒盈於留邸臣此時尚持白簡猶着青袍元膺知臣¶
傳劒論兵本於仁信佩鞬揷羽亦識孤虛俾以發姦假¶
之捕盗幸無容忍以及焚巢旋帶銀章俄分竹使隼旟¶
<pb:KR4h0022_WYG_601-9a>¶
楚峽出以分憂熊軾鄖城忽然通貴豈意復踰五嶺更¶
授再麾中間叨相青宫忝司緹騎纔通閨籍又處藩條¶
越井朝臺備經艱險貪泉湞水益勵平生是甘馬革之¶
言常懼虎皮之誚及聖造逺流南極許拱北辰黄犢留¶
官胡牀掛柱如生羽翼若出嬰羅誓以歸彼冗員處之¶
散地俄以朝那闕守昆壤須人一去闕庭五罹寒燠處¶
京畿五百里之内控番寇數十州之多提皷燒烽増埤¶
濬洫雖國家逺追(集作/敦)上策不事交争然虵豕難防犬¶
<pb:KR4h0022_WYG_601-9b>¶
羊易縱茍罷嚴徹警則負約渝盟臣自受命以來為日¶
斯乆未嘗一日不修戰格未嘗一日不數軍儲使士有¶
鬬心人無虛額使之偵候咸亦聞知尚未能率勵驍雄¶
揣磨鋒鏑逺收麻壘直取艾亭成大朝經武之威畢微¶
臣報主之分可書竹帛不辱旂常盖以乆處炎荒備薫¶
瘴毒内搖心力外耗筋骸雖馬援據鞍尚能矍鑠而班¶
超攬鏡不覺蕭衰恐無以早就大功乆當重任自思已¶
熟求退為宜伏惟皇帝陛下道冠百王功高三代照臨¶
<pb:KR4h0022_WYG_601-10a>¶
若日覆露如天况今國不乏人時稱多士有才畧在臣¶
之右齒髮少臣之年俾代處是邦逓臨斯位以之責効¶
誰曰不然俾前逹後生皆無蔽滯由中及外得以交相¶
成陛下適時之方减微臣固寵之責臣不勝祈恩懇廹¶
之至謹差某官某奉表以聞¶
　　　自叙表　　　　　　　　　　李嶠¶
臣嶠言奉今月十七日口勑令臣等各自述行能進者¶
臣以蒙鄙遭逄休歴陛下降非常之遇垂不次之恩擢¶
<pb:KR4h0022_WYG_601-10b>¶
處崇班超登近侍上感皇明識遇之厚下憂忝冐負乘¶
之責常願肝腦塗地以報所天魂魄歸泉不忘結草至¶
於欲披誠欵曲盡智能竭心本朝輸力明主此臣日夜¶
之所思念胷襟之所蓄積豈敢更為進退茍事亷隅固¶
守撝謙坐餙邉幅臣早遘凶閔素甘賤貧少纒羸疴不¶
任勞苦從仕代饑寒之役狥禄無顯逹之心脩身懼於¶
辱先履道期於逺害見强禦之為患也故處之以謙卑¶
知刻薄之為尤也故行之以仁恕慕退讓不敢從馳競¶
<pb:KR4h0022_WYG_601-11a>¶
之流戒貪殘不敢為絲髪之犯若乃温良誠信之道忠¶
孝友悌之規莫不仰承聖風俯蹈家訓采太平之名教¶
移中人之志業及其屏私昵忘比周内無術數之機外¶
絶朋附之黨一心奉主介然孤立此臣之所以登朝廷¶
而事明聖全直道而朂身名者也人臣事君有死無二¶
見危則致其命當事則先其勞有罪不敢辭有能不敢¶
隱是以西戎不静充國自&KR0247;其謀南越未賔終軍思赴¶
其難臣幸蒙採擇得備驅馳若使餙固陋之心竭駑蹇¶
<pb:KR4h0022_WYG_601-11b>¶
之用勉之以匪懈將之以至公則雖簿領百端樞衡衆¶
務亦淺深而必効何難易之敢辭哉盖明主程才以建¶
官忠臣量已以受職是故輪轅異適水火殊用當其材¶
則事逸而功倍乖其分則形勞而績虧陛下棄短收長¶
循名責實使得効其薄伎申其末用則臣之淺術可得¶
而言臣曽渉經典篤好文史漸六藝之腴潤馳百家之¶
閫閾至若操觚秉牘紀事屬辭雖竊比老彭誠未擬於¶
先哲而上追班馬敢自强於後進陛下以欽明撫運齊¶
<pb:KR4h0022_WYG_601-12a>¶
聖握圖冠千齡而首出超百王而高視德澤汪濊典章¶
明密至道共八風俱翔神功與四時並運是以衆庶恱¶
豫符瑞肹蠁九服清夷百蠻職貢而嵩高梁父未循(疑/作)¶
(修/)昭報之壇禮官儒林不輯昇平之頌使鴻名有時而¶
鬰良史靡得而稱臣竊懼焉昔成康之隆頌聲並作武¶
宣之盛文章間起虞德茂而臯繇作歌魯道興而奚斯¶
有述然後功業顯乎代德音昭乎聲若夫保馭中和憲¶
章大雅通諷諭之㫖抒嗟歎之懐此臣子之舊經國家¶
<pb:KR4h0022_WYG_601-12b>¶
之前式不可闕也臣幸得沭浴恩造扶侍軒墀目覩邕¶
熙心積憤懣思陳愚瞽庶存萬一徒以牽迫賤事卒卒¶
無須臾之閑頓伏尫羸軋軋多沉滯之恩常恐犯霧露¶
填溝壑不獲賛揚上德攄布下情生為負義之人死為¶
孤恩之鬼是用終朝三省逹夜九廻撫心刻意屏營反¶
側倘得叅名芸閣假跡蓬山探石室之秘文覽金版之¶
遺籍聽歌探頌以觀四方之風講藝論詩以崇三代之¶
式第其科目載之簡編大以薦陳郊廟報享成功小以¶
<pb:KR4h0022_WYG_601-13a>¶
敷布樂章潤色鴻業使宏勳播於金石盛德流乎舞詠¶
光濟於當日澤被於來葉然後退没草澤下入幽泉猶¶
生之年也冐陳愚懇惟我陛下察焉臣嶠誠惶誠恐頓¶
首頓首¶
　　　出官後自叙表(德宗/)　　　　齊　映¶
臣某言伏以臣之依君猶子之依父若心有憂患口不¶
陳聞則是孤負恩慈自取禍敗臣某中謝臣去八月十¶
九日陛下賜臣蔭官詔云漕運成功擢居東掖者臣俯¶
<pb:KR4h0022_WYG_601-13b>¶
慙光寵上感聖明粉骨糜軀匪申報効臣昨當都主運¶
之日是上都闕糧之時賊光未平蝗蟲方甚臣於河隂¶
領米分付陜州務相催驅不敢廻避其時王事至切臣¶
官最卑臣心雖守謙恭公事亦多牴牾猶蒙陛下遣叚¶
日暹宣慰於臣處事之難臣有微功實由天庇及臣延¶
英對日不敢一言自陳怒臣者疑臣以張身勢憂臣者¶
料臣必投魑魅今臣貶官自縁親累聖恩猶與上州自¶
然宿怒未平因恐小人承便臣既在逺還固易誣痛則¶
<pb:KR4h0022_WYG_601-14a>¶
呼天實在今日憂之切者謹陳一端往者張鎰在鳯翔¶
之時奏留都營田副使張信之得罪自為犯贓以臣不¶
與往還於臣便生疑怨一昨秋夏之際張信之多在上¶
都自臣貶黜已來不知今向何處但慮知臣在近又知¶
執政恠臣必恐求媚取容搆虛逞怨倘有罪戾聞於聖¶
聽乞降三司審推則臣萬死無恨方當黜責猶恃恩私¶
仰望天顔實如咫尺無任憂廹恃恩之至¶
　¶
<pb:KR4h0022_WYG_601-14b>¶
　¶
　¶
　¶
　¶
　¶
　¶
　¶
　文苑英華卷六百二¶
