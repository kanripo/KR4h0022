# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:13.477385
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷九百七十二
<pb:KR4h0022_WYG_971-1a>¶
欽定四庫全書¶
　文苑英華巻九百七十二　宋　李昉等　編¶
　行狀二¶
　　兵部尚書代國公郭震行狀一首¶
　　尚書祠部貟外郎贈陜州刺史裴稹行狀一首¶
　　常州刺史獨孤及行狀一首¶
　　兵部尚書代國公贈少保郭公行狀¶
　　　　　　　　　　　　　　　張　説¶
<pb:KR4h0022_WYG_971-1b>¶
公名震字元振本太原陽曲人也大父任相州湯隂令¶
因居于魏公少倜儻廓落有大志儀冠雄傑身長七尺¶
美鬚髯十六入太學與薛稷趙彦昭同業時有家僕至¶
寄錢四百千以為學糧忽有一人縗服叩門云五世未¶
𦵏棺柩各在一方今欲齊舉大事苦乏資用聞君家信¶
至頗能相濟否不問姓名以車載去一無所留深為趙¶
薛所誚公怡然曰濟彼大事亦何誚焉十八擢進士第¶
其年判入髙等時輩皆以校書正字為榮公獨請外官¶
<pb:KR4h0022_WYG_971-2a>¶
授梓州通泉尉至縣落拓不拘小節嘗鑄錢掠良人財¶
以濟四方海内同聲合氣有至千萬者則天聞其名驛¶
徴引見語至夜甚竒之問蜀川之跡對而不隠令録舊¶
文乃上古劒歌其詞曰君不見昆吾鐡冶飛炎煙紅光¶
紫氣俱赫然良工煅煉凡幾日(文粹/作年)鑄得寶劒名龍¶
泉龍泉顔色如霜雪良工咨嗟嘆竒絶琉璃玉匣吐蓮¶
花錯鏤金環生明月正逢天下無風塵幸且(文粹/作得)用防¶
君子身精光黯黯青虵色文章片片緑龜鱗亦直結交¶
<pb:KR4h0022_WYG_971-2b>¶
逰俠子亦曽親近英雄人那知(文粹作/何日)中路遭棄捐零¶
落漂淪古獄邊雖則(文粹/作復)沉埋無所用猶能夜夜氣衝¶
天則天覽而佳之令冩數十本遍賜學(一作/牓)士李嶠閻¶
朝隠等遂授右武衛胄曹右控鶴内供奉尋遷奉宸監¶
丞屬吐蕃請和親令報命至境上與賛普相見宣國威¶
命責其翻覆長揖不拜瞋目視之賛普曰漢使多矣無¶
如公之誠信逺近疆界立談悉定因遺金數十斤而還¶
公悉以進上奏言揣彼上下之情人倦其𨽻役乆矣咸¶
<pb:KR4h0022_WYG_971-3a>¶
願早和大將論欽陵不争四鎮獨不欲耳但國家毎歳¶
不絶其使而欽陵常不禀命自然彼落(唐書/作蕃)之人怨欽¶
陵日深望國恩日甚設欲廣舉兵徒難矣斯乃公間之¶
㣲㫖也必可使其上下俱懐猜阻矣則天甚然之無何¶
吐蕃君臣果相疑貳遂誅欽陵弟賛婆及其兄子莽布¶
支並來降公聲名籍甚授御史加朝散大夫遷主客郎¶
中吐蕃與突厥連和大入西河破數十城圍逼凉州節¶
度出城戰歿蹂禾稼米斗萬錢則天方御洛城門酺宴¶
<pb:KR4h0022_WYG_971-3b>¶
凉州使至因輟樂拜公為凉州都督兼隴右諸軍大使¶
調秦中五萬人號二十萬以赴河西公至凉州吐蕃素¶
聞威名相謂曰我賛普猶懼吾軰何可敵乎相率而去¶
公收合餘衆繕倄城壁施法令屯田一年而復公之功¶
也公以凉州西拒吐蕃北有突厥乆示其弱未揚天威¶
因徴隴右兵馬一百二十萬號二百萬集于湟州營幕¶
千里舉烽號令時宗楚客為相素與公不協令人告變¶
則天惶懼計無所出狄仁傑魏元忠韋安石李嶠宋璟¶
<pb:KR4h0022_WYG_971-4a>¶
姚崇趙彦昭韋嗣立張説二十五人抗表請保如公有¶
異圖並請身死籍沒則天由是稍安兵既大集人又知¶
教分兵十道齊進過青海幾至賛普牙帳賛普屈膝請¶
和獻馬三千疋金三萬斤牛羊不可勝數公大張軍威¶
受其蕃禮而還既伏西戎震威朔漠突厥獻馬二千疋¶
所獲凉州人士皆放歸塞上從此方鎮肅清蕃落畏慕¶
令行禁止道不拾遺凡所規模制作率為後法河西隴¶
右十餘處置生祠堂立碑頌徳閻立均等為其文尋有¶
<pb:KR4h0022_WYG_971-4b>¶
詔許入朝公素無第宅寄居友人之舍候鼓入朝忽有¶
人馬前送狀開緘前人巳去狀中唯有物數而無姓名¶
便於樹下獲騾馬二十餘疋帛三千疋公曰豈非大學¶
請𦵏之士乎因以買宅居止薛稷趙彦昭聞之皆嗟嘆¶
良乆景龍年中宗楚客韋處訥等潜結朋黨憎功害能¶
授公驍騎大將軍兼安西大都䕶四鎮經畧使金山道¶
大總管時烏質勒乆恃衆倨傲不屈朝廷縱兵逺掠道路¶
不通公以衆寡不敵難以力制因率麾下數十騎徑入¶
<pb:KR4h0022_WYG_971-5a>¶
部落烏質勒大出兵衛出迎望見公威容端毅風鬛若¶
神不覺屈膝因而下拜公宣國威命抗聲與語自朝至¶
暮雪深尺餘竟不移足質勒頻拜伏語畢歸帳相去二¶
十餘里質勒乆立雪中倉卒疾發是夜暴卒其嗣子娑¶
葛集諸將曰漢使殺我君父今湏復讐大舉兵衆將追¶
殺公聞質勒死遲明素服來弔道路相逢兵圍數匝娑¶
葛見公忽來未之敢逼但言衛䕶漢使公至其帳下大¶
哭流涕因撫定其嗣蕃人大喜留數十日助其𦵏事娑¶
<pb:KR4h0022_WYG_971-5b>¶
葛獻馬三千疋牛羊十餘萬移居千里西域無事道路¶
肅清諸蕃聞之遣使歸降者十餘國時人語之曰郭元¶
振詭殺烏質勒知娑葛與闕啜有釁奏請移於𤓰州制¶
從之會中書令宗楚客受金遂寢其事公具以狀聞楚¶
客恃勢嘱請召公將陷之公不從又奏請斬楚客清蕃¶
落時韋庻人竊㺯國權中宗竟不之省也初安西南有¶
毒河源逺在葱嶺西北河岸百歩人畜踏之者輙死公¶
威振西域所向無不從者因驗圖經知其源率兵三萬¶
<pb:KR4h0022_WYG_971-6a>¶
人歴于闐康居大食等十餘國所過之國令供資糧仍¶
署其國王為左右總管率兵前進北至葱嶺牙帳前十¶
二國王兵百萬餘其河源上有大樹髙千餘尺垂隂數¶
頃大軍至日有黄龍繞樹以口吐毒氣而拒官軍三軍¶
悉覩焉公手書操檄文令左拾遺張宣抗聲讀之畢黄¶
龍解樹而下公率諸軍誅之數日方倒聚而焚焉河源¶
且絶數十里内悉為良田在安西十餘年四鎮寧静韋¶
庻人知政屢徴不至因下偽詔令侍御史吕守素中丞¶
<pb:KR4h0022_WYG_971-6b>¶
馮家賔相繼廵邊欲將害之未及皆為娑葛等諸蕃刼¶
殺之睿宗即位徴拜太僕卿勑至之日舉家進發安西¶
士庻諸蕃酋長號哭數百里或𠢐面截耳抗表請留因¶
紿之而後即路其至玉門關也去凉州八百里河西諸¶
州百姓蕃部落聞公之至貧者携壺漿富者設供帳聮¶
綿七百里不絶公旌節下玉門關百姓望之宛轉呌呼¶
聲動巖谷自朝至暮傳呼至凉州凉州城中男女在衢¶
路並歌舞出城咸言我父至矣通夜城門不受禁制都¶
<pb:KR4h0022_WYG_971-7a>¶
督司馬逸客聞之謂公近矣陳兵出迎會候騎至云始¶
入玉門關都督嗟嘆良乆具狀聞至京同中書門下三¶
品加銀青光禄大夫遷兵(唐書/作吏)部尚書封舘陶縣男依¶
舊知政事尋轉吏部尚書知選舉嘱請不行大收草澤¶
睿宗屢下詔褒美後黙啜大冦邊拜刑部尚書充朔方¶
道行軍大總管築豐安定逺等城以拒賊路尋加金紫¶
光禄大夫冄遷兵部尚書知政事仍舊元帥會太平公¶
主竇懐貞潜結兇黨謀廢皇帝睿宗猶豫不决諸相皆¶
<pb:KR4h0022_WYG_971-7b>¶
阿諛順㫖惟公廷争不受詔及舉兵誅竇懐貞等宫城¶
大亂睿宗歩肅章門觀變諸相皆竄外省公獨登奉天¶
門樓躬侍睿宗聞東宫兵至將欲投于樓下公親扶聖¶
躬敦勸乃止及上即位宿中書十四日獨知政事因下¶
詔曰大臣立事夷險不易良相昇朝安危所繋兵部尚¶
書同中書門下三品上柱國舘陶縣開國伯元振偉才¶
生代宏量匡時經綸文武今之王佐出入將相古之人¶
傑夙侍宸(一作/帷)扆疇咨廟堂思致堯舜以期管樂朕徃¶
<pb:KR4h0022_WYG_971-8a>¶
在儲闈洎登寳位每觀其仗(制詞/作聞)義感激願制(詞作/别)凶¶
邪立誠慷慨宻陳𢎞益爾其至矣朕實嘉之頃者梟獍¶
興謀干戈作釁太上皇帝既命朕除討元振又馳奉宸¶
極始則賚予為弼終則寧朕問安可謂格于皇天貫于¶
白日元惡既剪庻物惟新昌言是圖朕豈㤀舊宜開井¶
邑永誓山河可進封代國公賜實封四百户物一千段¶
子五品官尋兼御史大夫天下行軍大元帥是嵗大徴¶
兵衆閲武驪山兵一百萬號三(一作二十/萬號二)百萬並奉公¶
<pb:KR4h0022_WYG_971-8b>¶
節度是日三令之後上將親皷公慮有大變因畧行禮¶
上大怒引坐纛下紫㣲令張説犯鱗而諫上乃曰元振¶
有保䕶大功宜捨軍法流新州未至屬開元元年冊尊¶
號赦曰元振徃立大功保䕶於朕頃因閲武頗失軍容¶
責情放逐將收後效可饒州司馬未至卒於道時年五¶
十八有集二十二卷文章有逸氣為世所重公少負氣¶
縱横遣意磊落作尉巴蜀不脩名檢及登朝受任屢使¶
遐方霜明烈心玉立貞節言行忠正居取儉約學術雜¶
<pb:KR4h0022_WYG_971-9a>¶
於皇王致君期於堯舜公務之暇手不釋巻雖子弟家¶
人未嘗見其喜怒前後上事切諫得失十數道俱焚其¶
藁草不以語人故朝廷莫知也睿宗嘗曰元振正直齊¶
於宋璟政理逾於姚崇其英謀𢎞亮過之矣舊於宣陽¶
里居二十餘年不至諸院馬廐每朝回對二親言笑歸¶
室&KR0770;如也不問家事與狄仁傑朱敬則魏元忠李嶠韋¶
安石趙彦昭韋嗣立薛稷張説等為㤀年之友事父母¶
孝聞父受授濟州刺史後以為相奏請解職授銀青光¶
<pb:KR4h0022_WYG_971-9b>¶
禄大夫濟州刺史致仕公歿後二親猶在自我唐受命¶
宰臣有二親者唯公而己¶
　　　尚書祠部貟外郎贈陜州刺史裴公行狀¶
　　　　　　　　　　　　　　　獨孤及¶
曽祖仁基隋光禄大夫行左光禄大夫皇朝贈使持節¶
都督原州諸軍事原州刺史諡曰忠祖行儉皇朝銀青¶
光禄大夫守禮部尚書聞喜縣開國公贈太尉揚州大¶
都督諡曰獻父光庭皇朝光禄大夫侍中兼吏部尚書¶
<pb:KR4h0022_WYG_971-10a>¶
正平縣開國公(集作/男是)贈太師諡曰忠獻絳州聞喜縣崇¶
唐(集作/慶)鄉太平里裴稹年若干行狀公天姿英㧞徳宇¶
宏曠顒卭公噐磊砢髙節武庫森㦸玉山照人起家以¶
門調補千牛備身歴太子通事舍人太常寺主簿是時¶
萬邦方乂獻公當國天子垂衣穆清以有天下而衮職¶
之闕疇咨之府公入則竭力出則匪躬外詢輿人以補¶
過庭之問隂薦多士用𢎞審官之選既而濟濟俊又爛¶
盈東閤邦之得賢於斯為盛畫一之詩作而嘉魚之頌¶
<pb:KR4h0022_WYG_971-10b>¶
興公之裕蠱也轉京兆府司録事(集無/此字)叅軍輦轂之大¶
綱轄之劇牒訴浩穰文墨填委公投刄餘地而大郤斯¶
批若綱(集作/網是)在綱而衆目不紊談笑之隙簿領肅如論¶
者知逸倫(集作/驥)之足方自此始開元二十一年忠獻公¶
捐舘惸然在疚哀越乎禮會執事者醜正作福怙寵匿¶
怨乃因喪乗釁將逞憾于我言之如簧上亦投杼公乃¶
衘恤進牘呌閽抗憤危言自明至誠旁感由是宗祏垂¶
祉髙天聽廻恩方照徹尋(集作/神)亦悔禍卒令臧孫有加¶
<pb:KR4h0022_WYG_971-11a>¶
𦵏(集作/等)之禮(集作/𦵏)公業有不亾之嘆公之克家也服闋¶
授起居郎載筆赤墀書法不隠開元二十四年三庻人¶
以罪廢事出宫闈變生飛語時夀王以母寵子愛議者¶
頗有奪宗之嫌道路憫然朝野疑懼公乃從容請問慷¶
慨獻風(集作/諫)上述新城之殷監下陳戾園之元龜謂興¶
亡之由在廢立之地天子感悟改容以謝因命詔以給¶
事中授公公曰陛下絶招諫之路為日故乆今臣一言¶
而荷殊寵則言者衆矣何以錫之上善其敏而多其讓¶
<pb:KR4h0022_WYG_971-11b>¶
乃止不讓尋除尚書祠部貟外郎恪居禮闈休問惟穆¶
𢎞濟之畧固為己任于時搢紳髙義方以青雲期公不¶
弔昊天降此短嵗開元二十九年某月日薨于私第春¶
秋若干君子謂公貂蟬之葉瑚璉之噐夀不及黄耉名¶
不登眀堂天其未亡狐趙之勲成宣之徳也非昌其身¶
必大於後果介繁祉有才子四人長曰倩尚書駕部貟¶
外郎兼殿中侍御史江西道租庸鹽鐡等使次曰儆尚¶
書司勲員外郎兼殿中侍御史叅中軍元帥雍王軍事¶
<pb:KR4h0022_WYG_971-12a>¶
次曰倚殿中侍御史試守萬年縣令次曰侑太原¶
府榆次縣尉構厦環材切玉利器價敵三虎族横¶
(集作/擬是)八王朝廷褒之方倚以戎務元年春建辰月¶
肆大𤯝因命有司録勲追舊於是詔贈公諫議大¶
夫猶以禮未超倫位不充徳秋八月詔曰贈諫議¶
大夫裴某操履貞純器能温敏素推令(集作/雅)望嘗¶
踐清班志業屈於當時風猷悲於既往顧其𦙍嗣¶
久在周行雖禮及前脩以申追逺而恩霑後命宜¶
<pb:KR4h0022_WYG_971-12b>¶
有贈榮俾高列岳之班更表重泉之飾可贈使持¶
節陜州諸軍事陜州刺史禮也公天機超邁雅有¶
大畧氣直而温性擾而毅貞乃(集作/可)幹事善足救¶
物外坦蕩豪舉朗然不羈内敦敏純固忠而能力¶
至若輕死重義貴身賤名視錢刀(集作/帛)如糞土戲¶
公卿若草芥其於履危險臨大節則氣冠賁育勁¶
侔風霜未嘗以得䘮夷險芥于胸臆詩云昭明有¶
融高朗令終公實有焉謂宜荷天之休俾熾而大¶
<pb:KR4h0022_WYG_971-13a>¶
龍泉未試隙駟先往天乎斯才而有斯夀今寵優¶
八命澤及九原巳沐(集作/伸)追逺之恩請遵易名之¶
典寳應二年某月某日故吏某官獨孤及謹狀上¶
尚書省考功夫存以行觀其志沒以諡表其徳則賔(集/作)¶
(名/)實不虧美(集作/善)惡知勸謹按故尚書祠部員外郎贈¶
使持節陜州諸軍事陜州刺史裴稹鼎鉉公族珪璋令¶
名孝克負荷忠能匡諫宏圖方壯利渉未息丹壑遽遷¶
音徽已昧(集作/沬)命官褒徳寵荷令章(集作合/荷寵章)考行飾終¶
<pb:KR4h0022_WYG_971-13b>¶
敢徴前典謹上¶
　　　朝散大夫使持節常州諸軍事守常州刺史賜¶
　　　　紫金魚袋獨孤公行狀　　梁　肅¶
仲尼述易道於坤曰君子敬以直内義以方外詩三百¶
一言以蔽之曰思無邪公天生懿徳外方内直氣茂才¶
全發為時文得大易之中詩人之正邈乎其不可及巳¶
七嵗誦孝經先祕書異其聪敏問曰汝志如何句公曰¶
立身行道揚名之義(集作/於後)是所尚也後博究五經舉其¶
<pb:KR4h0022_WYG_971-14a>¶
大畧而不為章句學確然有可大之業知者益噐之十¶
五祕書捐舘公茹血(集作/衘恤)在疚踰時而後杖由是鄉黨¶
稱孝三(集作/二是)十餘以文章㳺梁宋間通人潁川陳兼長¶
樂賈至渤海髙適見公皆色授心服約子孫之契天寳¶
十三年(集作/載)應詔至京師時𤣥宗以道涖天下故黄老¶
教列於學官公以洞曉𤣥經對䇿髙第解褐拜華隂尉¶
故(集有/國字)相房琯方貳憲部請公相見公因論三代之質¶
又問(集作/此)六經之指歸王政之根源憲部大駭曰非常¶
<pb:KR4h0022_WYG_971-14b>¶
之才也趙郡李華扶風蘇源明並稱公為詞宗由是翰¶
林風動名振天下及函洛冦擾公違難於江南上元初¶
授左金吾兵曹掌都統江淮節度書記非其好也未幾¶
徴拜右(集作/左)拾遺因上䟽陳便宜及方鎮有冐于貨賄¶
舉直錯枉大者十餘事不行皆焚其藁時大盜之後百¶
度草創而太常典故尤所壊缺公為博士祗考古道酌¶
沿革之中凡有(集作/無)損益莫不悉(悉字集/作居其)當新平公主¶
之子裴倣尚永清公主公實相禮初以裴僕射遵慶主¶
<pb:KR4h0022_WYG_971-15a>¶
婚中詔長主後夫姜慶代焉公奏曰婚姻人道之大使¶
異姓主之非禮也且無以示天下臣不敢奉詔上從之¶
又議定諡法公以為諡者盖跡其事業邪正而褒貶之舉¶
一字可使賢不肖皆勸故其議吕禋盧奕郭知運等諡¶
皆叅用典禮約夫子之旨其事覈其文髙學者傳示以¶
為式時有上議謂景皇帝未升尊位不宜為太祖詔下¶
百寮公按禮經以為王者禘其祖之所自出而以其祖¶
配之故三代皆以受命始封君配昊天上帝唯漢氏崛¶
<pb:KR4h0022_WYG_971-15b>¶
起豐沛豐公太公皆無位無功徳不可為祖宗故以髙¶
帝為太祖若景帝肇啟王業建封于唐髙宗因之遂以¶
有天下之號天所命也宜百代不遷因具故事條奏從¶
之於是郊廟之禮遂定踰月拜公尚書禮部員外郎遷¶
吏部每嵗以書判試多士而朝列有以文學稱者必叅¶
校辨論定其甲乙丙科至是公分其任求為郡守以行¶
其道除濠州刺史公下車以淮士輕剽承兵革之後率¶
多不法長吏不能制遂先董之以威格之以政然後用¶
<pb:KR4h0022_WYG_971-16a>¶
愷弟寛厚漸清其俗三年而闔境大穰優詔褒美移拜¶
舒州刺史又以行聞璽書就加朝散大夫檢校司封郎¶
中賜金印紫綬其眀年吳楚大旱餓夫聚於萑蒲者十¶
七八唯舒安阜近者悦逺者來犬牙之境草竊不入上¶
聞之詔曰斷獄嵗减流庸日歸以人俗之豐給當淮湖¶
之災旱爾守之力也擢拜常州刺史本州都團練使常¶
州為江左大郡兵食之所資財賦之所出公家之所給¶
嵗以萬計公削其煩苛均其衆寡物有制事有倫刑罰¶
<pb:KR4h0022_WYG_971-16b>¶
罕用頗類自息公又謂安人之道清而静之則定為而¶
察之則擾故寛以居之仁以行之一變而百姓不知其¶
理又一變知其理而不知理之所由比及三年吏不忍¶
欺路不舉遺年糓屢熟(一作/成)災害不作甲辰歳冬十月¶
二十日甘露降於庭樹二十七夕乃止嗚呼公庇斯(一/作)¶
(方/庇)人人方仰公彼天不恵降此大厲為郡之四載大厯¶
十二年四月壬寅晦暴疾薨于位行路慟哭罷市者相¶
弔踰月又吁嗟之聲相聞自寮屬相吏下逮鄉老里尹¶
<pb:KR4h0022_WYG_971-17a>¶
皆率以備齋祭及𦵏之日緦衰送䘮者數千人唯公體¶
黄老之清净苞大雅之明哲尊賢容衆而交不諂凟本¶
仁祖義而文以禮樂乃至(集作/至乃)温良能斷應用不滯逹¶
識足以表微厚徳足以載物善而不伐光而不耀内不¶
機巧外無緇磷隤然中立豁者虚受其長人也先教愛¶
而後法禁不遷怒以臨下(集作/拘)故威而不猛不私巳以¶
欺人故易而無備其茂學博文不讀非聖之書非法之¶
言不出諸口非設教垂訓(集作/法)之事不行於文字而逹¶
<pb:KR4h0022_WYG_971-17b>¶
言發辭若山嶽之峻極江海之波瀾故天下謂之文伯¶
有集二十巻行於代若藝文之士遭公發揚(集作/揮)盛名¶
比肩於朝廷則有故中書舍人吴郡朱巨川中書舍人¶
渤海髙叅今尚書左丞天水趙璟職方員外郎知制誥¶
博陵崔元翰考功員外郎潁川陳京禮部員外郎北海¶
唐次蘇州刺史髙陽齊抗其章章者也其睦親與善自内¶
姻及朋友所知之家振窮分災恤孤哀䘮頒禄歸贈必¶
加於常人一等故啓手足之日室無餘財惟四布(集作/待賜)¶
<pb:KR4h0022_WYG_971-18a>¶
(布/)然後乃斂議者於是謂公有文子之清子産¶
之仁史魚之直平仲之與人賈生之行義(集作/文學)¶
文翁之政事叔子之遺愛而不躋巖廊不享期¶
頥闕致君論道之美以遺史冊故凡百以為痛¶
在昔孔文子以敏而好學為文公叔發(集有廪/字恐非)¶
以恤衛國㐫饑為惠矧公功存於人言垂於代有¶
文有質不忝前烈者與易名之禮請從令(集作/舊)典謹狀¶
尚書考功伏以褒徳尚賢設教之崇軌加諡易名飾終¶
<pb:KR4h0022_WYG_971-18b>¶
之令典謹按故朝散大夫使持節常州諸軍事守常州¶
刺史賜紫金魚袋獨孤某藴黄裳之服協中庸之徳正¶
詞復禮施化為邦清風存乎省寺遺愛結於黎庻具美¶
之道何以尚兹窀穸既安音徽日逺請追公叔之諡式¶
播臧孫之列謹上¶
　¶
　¶
　文苑英華巻九百七十二¶
