# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:56.771164
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷六百十七
<pb:KR4h0022_WYG_617-1a>¶
欽定四庫全書¶
　文苑英華卷六百十七　　宋　李昉等　編¶
　刑法一(刑法表凡三卷英華所/編失年代先後今正之)¶
　　諫将殺櫟陽尉魏禮臣表一首¶
　　論薛子雲等表一首¶
　　諫侯君集等下獄表一首(見六百九/十七卷)¶
　　諌大赦後遷配王世充竇建徳黨與表一首¶
　　論廢宫官屬表一首¶
<pb:KR4h0022_WYG_617-1b>¶
　　請更不窮逐竇智純表一首¶
　　請停春殺高敦禮表一首¶
　　論刑獄表二首¶
　　　諌将殺櫟陽尉魏禮臣表(太子/)　朱子奢¶
臣伏見櫟陽縣魏禮臣為斷河池(一作/池陽)縣令崔文康事¶
失情奉勑解任禮臣不伏詣堂上表稱御史阿曲請更¶
推問若一事有虚乞戮都市大理奉勑更為勘當今大¶
理奏禮臣枉御史不阿勑令依其折辯賜以極法伏尋¶
<pb:KR4h0022_WYG_617-2a>¶
禮臣斷事乖僻正合解免不知甘罪吞聲更復上聞天¶
聽恩勑重問虚實乃確執不移論其愚蔽朝野同忿然¶
陛下君臨萬㝢子愛蒼生一無失所載懐夕惕矜愚泣¶
罪帝王盛事乃至如此禮臣横訴止當上表不實律有¶
明條今便賜以極刑恐傷過重且死者不可復生斷者¶
不可重續縱欲思諐改謬安可得乎所以矜獄念刑¶
歴代斯重又聞禮臣母氏年齒極髙餘生垂迫前途¶
無幾一旦逢此情何可言伏惟陛下日昃忘勞申理寃¶
<pb:KR4h0022_WYG_617-2b>¶
屈所以四方士庶咸凑闕庭今欲遂殺禮臣悠悠之徒¶
惟言禮臣上表被誅不知愚昧獲死後有欲自理者必¶
懐此懼恐容納之道或有所虧謹以奏聞伏聽勑㫖¶
　　　論薛子雲等表(太宗/)　　　　顔師古¶
臣師古言伏見宣勑别将薛子雲竇善衛二人釋禁引¶
見此實陛下聖徳寛仁垂恩宥過固非愚慮所能測量¶
然臣之區區竊有管見犬馬微志不敢隠黙臣聞殺生¶
威權帝王之所執而憲章法律臣下之所奉子雲等身¶
<pb:KR4h0022_WYG_617-3a>¶
居五品足知禁令捕獲罪人已就拘執計其本犯又非死¶
刑遂乃違法恣心擅行殺戮是無憚也詐云格殺表奏¶
求賞是罔冒也陛下付法司推窮事須歸實而逓相枝¶
蔓(一作/雲搜)希冀恩澤挾偽于真是要君也自古節義之人¶
亦有讓死之事皆為臨危遇厄事不獲已愛敬君親亡¶
身棄命豈如子雲等明白故犯懐詐藏姦朋黨比周¶
違經亂法於義無所取於禮無所勸其罪不可恕其源¶
不可開且法司之體職當察獄義無縱濫不得阿容二¶
<pb:KR4h0022_WYG_617-3b>¶
人雖則讓辜主司須定實罪不言殺人之道何者合坐¶
專述相讓之辭以為盛美亦非守職務據正法也若使¶
二人皆承則不知罪之所在如其二人並諱復欲何以¶
斷之臣聞愚者之言聖人擇焉脱有可採伏願許察輕¶
塵聴覽伏増戰慄¶
　　　諫侯君集等下獄表(見六百九/十七卷)岑文本¶
　　　諫大赦後遷配王世充竇建徳黨與表(太宗/)¶
　　　　　　　　　　　　　　　孫伏伽¶
<pb:KR4h0022_WYG_617-4a>¶
臣聞王言無戲自古格言去食存信傳(舊唐書/作聞)諸舊典¶
故書云爾無不信朕不食言又論語云一言出口駟不¶
及舌以此而論言之出口不可不慎伏惟陛下光臨區¶
宇覆育羣生率土之濱誰非臣妾絲綸一發取信萬¶
方使聞之者不疑見之者無惑陛下今月十(唐書無/十字)二¶
日發雲雨之制光被黔黎無所間然公私蒙賴既云常¶
赦不免者皆赦除之此非直赦其罪亦是與天下斷當¶
許其更新以此言之但是赦後即便無事因何王世充¶
<pb:KR4h0022_WYG_617-4b>¶
及建徳部下赦後始欲遷之此是陛下自違本心欲遣¶
下人若為取則若欲子細推尋逆城之内誰無罪者(唐/書)¶
(作人誰/無罪)故書云殱厥渠魁脅從㒺治若論渠魁充等為¶
首渠魁尚免脅従何辜且古人云跖(一作/蹗)狗吠堯狗吠¶
(二字一/作盖)非其主在東都城内及建徳部下乃有與陛下¶
積小故舊編髪友朋猶尚有人敗後始至者此等豈忘¶
陛下皆云被擁故也以此言之自外踈者竊謂無罪又¶
書云非知之艱行之惟艱上古以來何代無君所以祗¶
<pb:KR4h0022_WYG_617-5a>¶
稱堯舜之善者何也直由為天子者實難善名難得故¶
也徃者天下未平威權須應幾而作今四方既定設法¶
須與人共之但法者陛下自作之須自(唐書作/還須)守之使¶
天下百姓信而畏之今自為無信欲遣兆人若為信畏¶
哉故書云無偏無黨王道蕩蕩無黨無偏王道平平罪¶
賞之行逹乎貴賤聖人制法無限親踈如臣愚見王世¶
充建徳下偽官經赦合免責情欲遷配者請並放之則¶
天下幸甚¶
<pb:KR4h0022_WYG_617-5b>¶
　　　論廢宫官屬表(太宗/)　　　　許敬宗¶
臣聞先王慎罪務在(一有/於字)恤刑徃哲寛仁義在(一有/於字)宥¶
過聖人之道莫尚乎(一作/干)兹竊見廢宫官寮五品以上¶
除名棄斥頗歴温寒(一作/嵗時)但庶人疇昔之年身處不疑¶
之地包藏悖逆隂結宰臣所預姦謀多連宗戚禍生慮¶
表非可防萌宫臣(一作/内)官僚逈無關預今乃投䑕及器¶
孰謂無寃焚山燬玉稍同遷怒伏惟陛下至徳欽明哀¶
矜庶類聖情㝠感昭格上𤣥是天監孔明重申靈命神¶
<pb:KR4h0022_WYG_617-6a>¶
襟喜悆恩加率土爰詔寛鞫覃被普天惟此數人未沾¶
洪造伏尋先典例有可原昔呉國陪臣則爰絲不坐於¶
劉濞昌邑中尉則王吉免縁於海昏譬諸欒布乃䇿名¶
於彭越比乎田叔亦委質於張敖主以兇迷悉陷(一作/陷其)¶
誅夷臣以賢良皆荷(一作/荷彼)收擢歴觀徃代此類尤多近¶
者有隋亦(一作/又)遵斯義楊勇之廢罪止加於佞人李綱¶
之徒皆不預於刑網古今裁其折衷史籍稱為美談而¶
今張𤣥素令狐徳棻趙𢎞智裴宣機蕭鈞等並砥節礪¶
<pb:KR4h0022_WYG_617-6b>¶
操有雅望於當朝經明行修播令名於天下或以直言¶
而遭箠朴或以忤意因(一作/而)見猜嫌一槩雷同並罹天¶
憲恐於王道傷在未𢎞臣早預藩寮深蒙録舊趨馳左¶
右二十餘年伏見絲言每求輿誦所懐狂狷輕敢以聞¶
　　一作皆舊唐書本傳¶
　　　請更不窮逐竇智純表(太宗/)　褚遂良¶
臣遂良言竇智純不自循名陷於險薄既是陛下近親¶
由來之所詣委然智純戚屬使任女為王妃結髪從戎¶
<pb:KR4h0022_WYG_617-7a>¶
實惟故舊書言昔在唐堯以親九族陛下憲章前事自¶
須進退以禮方今刑網寛大不以疑罪與民𢎞基所注¶
箭射舎中事已非實智純自藏獨樹狀又難明所以刑¶
部大理各相得失陛下已出智純為開州刺史便是貶¶
責正當處分已畢今之餘事只是窮逐語言但智純戚¶
屬貴望親姻既蒞職居官布在朝野相逢談説言議是¶
常兼復其婦積病在床命懸朝夕即日刑部官司及在¶
朝士皆不欲陛下更窮此事設令實推得智純自藏獨¶
<pb:KR4h0022_WYG_617-7b>¶
樹誣𢎞基家人刑名指歸殊非重大况又事跡曖昧猶¶
未分明若久窮逐便成苛細生於物議虧損至徳如臣¶
愚見伏願更施天澤赦其所短情存故舊不失善聲即¶
日在外議論如此臣猥居諫職不敢不聞塵黷聽覽伏¶
増戰慄¶
　　　請停春殺髙敦禮表(高宗/)　　薛元超¶
臣某言臣䝉非分恩澤一朝拔擢至此跼影兢魂惟思¶
報效伏惟天皇開直言之路不棄芻蕘臣之區區敢陳¶
<pb:KR4h0022_WYG_617-8a>¶
㣲欵伏見近日奏揚州人高敦禮詐宣勅乗驛馬採藥¶
其日奉進去不得至秋即决敦禮犯狀實當萬死但以¶
罪非惡逆據法合至秋分臣聞聖人者徳配二儀則天¶
之為政今既勾芒戒序時屬發生禮稱仲春之月無焚¶
山林言順陽而養物也仲秋之月申嚴百刑亦順隂而¶
肅殺也古人有云姦偽者與造化俱生自然之氣也是¶
知掩義隠賊出自帝鴻毁信廢忠生於少昊以今海内¶
之廣何得全無姦偽天皇踐極以來恒已寛仁被物故¶
<pb:KR4h0022_WYG_617-8b>¶
中外禔福區宇乂安以太平之時闡和平之化若其政¶
察非所以(一作/謂)上遵𤣥老之風伏請稽諸彛典暫廻聖¶
慮臣識不及逺輙申愚見懼不瓦合伏増戰慄¶
　　　論刑獄表(文粹作諌除濫/刑䟽  武后)　　朱敬則(長壽/中)¶
臣聞李斯之相秦也行申商之法重刑名之家杜私門¶
張公室棄無用之費捐不急之官計日受功(一作惜/日愛功)疾¶
耕急(文類/作亟)戰人繁國富遂(一作/乃)屠諸侯此救弊之術也¶
故曰刻薄可行於進趨變詐可陳於攻戰兵猶火也弗¶
<pb:KR4h0022_WYG_617-9a>¶
戢将自焚也既而(二字/作况)一鋒鏑既(一作/已)銷石城又毁即¶
(一作/諒)可易之以寛大(一作/泰)潤之以淳和八風之樂以柔¶
之三代之禮以𨗳之秦則不經(一作秦/既不然)淫虐滋甚徃而¶
不返卒至土崩此不知變之禍也陸賈叔孫通之事漢¶
王也當滎陽成臯之間糧饋已窮智勇俱困不敢開一¶
説効一竒惟進豪猾之材薦貪暴之客及區宇適平干¶
戈尚戢金皷之聲未息傷痍之痛尚聞二子顧盼雍容¶
綽有餘態乃陳詩書説禮樂開王道謀帝圖高皇帝忿¶
<pb:KR4h0022_WYG_617-9b>¶
然曰吾以馬上得之安事詩書乎對曰陛下馬上得之¶
可馬上理之乎髙皇黙然如是陸賈著新語叔孫通定¶
禮儀始知天子之尊方覺帝王之貴(一無/此句)此知變之善¶
也向使高皇排二子而不收(一作恐/非教)置詩書而不顧重¶
攻戰之吏尊首級之材複道争功張良已知其變拔劔¶
擊柱吾屬不得無謀即晷漏難踰何十二帝乎亡秦是續¶
何二百年乎故曰仁義者聖人之蘧廬禮經者先王之¶
陳迹然則祝祠(文粹/作辭)向畢芻狗須投淳精已流糟粕可¶
<pb:KR4h0022_WYG_617-10a>¶
棄仁義尚捨况輕此者乎自文明草昧天地屯䝉三叔¶
流言四㐫搆難不設鈎距無以應天順人不峻(一作/知)刑¶
名不能(文類作/無以)摧姦禁(一作/息)暴故置神匭(一作/器)開告端¶
曲直之影必呈包藏之心盡露神道助順(一作/直)無罪不¶
除人心保能(文粹/作寧)無妖不戮以兹妙筭窮造化之幽深¶
用此神謀盡(一作/入)天人之秘術故能計不下席聴不出¶
闈蒼生晏然紫宸易主大哉偉哉無徳而稱也豈比造¶
功鳴條大戰牧野血變草木頭折不周可同年而語乎¶
<pb:KR4h0022_WYG_617-10b>¶
然而急趨無善迹促柱少和聲拯溺不規行療饑非鼎¶
食即向時之妙策乃當今之芻狗也伏願鑒秦漢之得¶
失考時事之合宜審糟粕之可遺覺蘧廬之須毁見幾¶
而作豈勞終日乎陛下必不可偃蹇太平徘徊中路伏¶
願改法制立章程下恬愉之詞流曠蕩之澤去(文粹/作㫁)萋¶
斐之牙角頓姦險之鋒鋩杜告宻之源絶羅織之跡(一/作)¶
(窒羅織之源/掃朋黨之跡)使天下黎人(一作/蒼生)坦然大悦豈不樂哉¶
　　一作皆舊唐書本傳¶
<pb:KR4h0022_WYG_617-11a>¶
　　　同前(武后/)　　　　　　　　徐　堅¶
臣聞上天之道先春而後秋聖人制法外刑而内禮故¶
知三辟之設王者不得已而用之今帝命惟新六合光¶
宅逺無異望邇無異言亦宜安彼反側示以寛典臣¶
竊見神都諸部勘當所尋有勑停勑迄至于今猶尚¶
追攝豈非勘當使等志希僥倖執斯刻薄以為已能¶
哉長姦濫之源傷醇和之化伏願即停之臣又聞書有¶
五聽慮失情實也令著三覆恐致虚枉也比見有勑勘¶
<pb:KR4h0022_WYG_617-11b>¶
當反逆令使者得實便决然人命至重死不可生儻萬¶
分之中有一不實欲訴無路懐枉誰明飲恨吞聲赤族¶
從戮豈不痛哉此不足以肅姦逆而明典刑適所以長¶
威福而生疑懼臣望絶此處分依法覆奏則死者甘伏¶
知泣辜之恩生人歡悦見詳刑之意又法官之任人命¶
所懸若不簡擇恐招枉濫諸官僚之内有用法寛平為¶
衆所稱者願親而進之處事深酷不允民望者願踈而¶
退之囹圄無寃億兆幸甚臣又聞罰不及嗣虞帝之明¶
<pb:KR4h0022_WYG_617-12a>¶
規罪不至孥漢君之茂徳故郤芮作亂而郤缺登朝嵇¶
康被刑而嵇紹入用終能立功白狄効死湯隂千載美¶
談斯為稱首父子猶其若此餘親尚何疑哉竊見逆人¶
之親選曹廣責無親無服亦數十條士子之中十將三¶
四今聖人在上寳命惟新有道賤貧實為深恥遂令此¶
等長從遐棄懐才抱器将何望哉是以聖意哀矜頻䧏¶
恩制令同常例各使坦懐姚璹之徒皆逢委任而在下¶
僚列不識天心茍求微疵不𢎞大體又凖勑逆人周堂親¶
<pb:KR4h0022_WYG_617-12b>¶
不得任京官及兩畿三輔官凖法刑戮緦麻親不得充¶
近侍宿衛臣望申勑有司勑令逆人外不得輙為勘責¶
收其賢能示之曠蕩斯巍巍之徳作範百王穆穆之風¶
垂裕千祀伏惟皇帝陛下二儀合徳百姓為心一物不¶
安納惶興想竊見關西户口負募赴都聖㫖含𢎞不言¶
差送是以樂住之色數萬餘家受使之人茍徼勞効務¶
選高户抑此陪郭然高户之位田業已成安土重遷人¶
之恒性使者强送黽勉進途一人怨嗟或傷和氣數千¶
<pb:KR4h0022_WYG_617-13a>¶
餘户深宜察之臣望令檢勘先投牒樂住者並令赴都¶
其差定陪郭者各任還貫若神都須人雍同等州先有¶
工商户在洛者甚衆令檢括兼簡樂住之人微有資財¶
情願在洛城者並酬其宅舖之地令漸修立則洛城不少¶
於邑户黎庶得安於本業此管子所謂順於人心施𢎞均¶
養之人則臣希冀痊平有朝覲之望容居散秩免負乗¶
之愆無任悃迫之至¶
　¶
<pb:KR4h0022_WYG_617-13b>¶
　¶
　¶
　¶
　¶
　¶
　¶
　¶
　文苑英華卷六百十七¶
