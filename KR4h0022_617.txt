# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:56.808346
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷六百十八
<pb:KR4h0022_WYG_617-1a>¶
欽定四庫全書¶
　文苑英華卷六百十八　　宋　李昉等　編¶
　刑法二¶
　　為百僚請加王慈徴等罪罰表一首¶
　　百僚賀恩制逆人親屬不為累表一首¶
　　為將軍程處弼謝放流表二首¶
　　為蘇宏暉謝罪表二首¶
　　謝免罪表一首¶
<pb:KR4h0022_WYG_617-1b>¶
　　為人謝放父罪表一首¶
　　請寛宥與張易之徃還人表一首¶
　　請代父死表一首¶
　　　為百僚請加王慈徴等罪罰表(武后/)¶
　　　　　　　　　　　　　　　李　嶠¶
臣某等言伏見逆人王慈徴等並擢自凡庸累承恩奨¶
遂得叨榮秩職此禁戎任切爪牙寄同心膂而忠勤之¶
志莫效於鷹鸇悖逆之&KR0317;反同於梟獍向使邪謀不洩¶
<pb:KR4h0022_WYG_617-2a>¶
隂計遂成将恐變起宫闈禍生肘腋此實靈祇之所切¶
齒臣子之所寒心若但寘以恒科委之常憲何以明大¶
憝之愆咎杜元㐫之覬覦望請汙其宫室轘之都市用¶
遵雷電之象允叶春秋之義則衣冠塞望夷夏甘心無¶
任憤切之誠謹冒死陳請臣某等誠惶誠恐頓首頓首¶
死罪死罪謹言¶
　　　百僚賀恩制逆人親屬不為累表(武后/)¶
　　　　　　　　　　　　　　　前　人¶
<pb:KR4h0022_WYG_617-2b>¶
臣某已下文武官九品以上二千七百五十人等言臣¶
等伏見今月九日恩制縁逆人親屬有能公勤清白者¶
自當隨材擢用不以為瑕宜各坦懐佇收來効臣等仰¶
承恩造伏誦徳音感戴屏營忭舞相屬臣某等誠歡誠¶
喜頓首頓首死罪死罪臣聞父殛子興聖賢忠厚之教¶
身死宗戮季末陵夷之道或罰不及嗣或禍并其族淳¶
朴浸徃惻隠不逮於昆蟲(一作/蚊)法令滋章網羅必及於¶
麛卵天厭淫虐誕興明聖掃百王之餘弊張網羅而更¶
<pb:KR4h0022_WYG_617-3a>¶
理去貪殘而遂生育品物昭蘇哀獄訟而緩䖍劉寰瀛¶
凱懌刻薄之風盡敦厚之化流猶且締想納隍凝情溝¶
壑在予之㫖固以(一作/已)刑于萬方拯物之心豈直解其三¶
靣日者亂臣干紀巨猾㴞天将傾渤海之流且觸崑山¶
之柱陛下傷澆浞之為變弔管蔡之不臧法雷電之威¶
誅而不怨(一作/怒)用春秋之義斷必以情擢其髪而葬其¶
尸殱其魁而宥其黨漢主三夷之法黜而不行秦皇九¶
族之刑矜而莫用至若𤓰連萍託枝附葉隨或玉石難¶
<pb:KR4h0022_WYG_617-3b>¶
分或淄澠易混俱削嫌疑之迹豈從寛大之文遷州貶¶
縣纔示於小懲竄海投沙尚班於榮級則是我有大造¶
於羣兇也而聖慈無已天澤踰隆並運四時乃錫造於¶
平分之外不遺萬物尚加惠於曲成之表使枯朽之榦¶
向秋而更榮窮涸之鱗在轍而能躍藏其疾而含其垢¶
責其效而要其功雖魏士之私於外朝獲安反側商人¶
之染於汙俗咸與維新無以匹此含𢎞方斯滌蕩陛下¶
祚始鄷鎬嗣周家之忠信卜於𤄊洛承夏鼎之休明三¶
<pb:KR4h0022_WYG_617-4a>¶
后在天日歆於盛徳四夷為守永慕於高義方當鬼神¶
降福豈止黎庶歸心臣等沐道昌期叨榮顯列觀太平¶
之徳禮聽中和之詩頌雨露之施徒仰於財成天地之¶
仁豈議於酬答無任欣戴踴躍之至謹詣朝堂奉表陳¶
賀以聞臣某等誠歡誠喜頓首頓首死罪死罪謹言¶
　　　為将軍程處弼謝(集作/辭)放流表(武后/)¶
　　　　　　　　　　　　　　　陳子昻¶
糞土臣某言臣以殃舋姪搆㐫逆臣合宗族誅戮以顯國¶
<pb:KR4h0022_WYG_617-4b>¶
刑不謂天慈哀矜宥從寛典全臣骸骨生竄遐荒窮魂¶
再造以崩以躍臣某中謝臣聞忠臣事君如子事父窮¶
痛之至則呼所親何者君父恩深臣子懇切況臣䝉陛¶
下恩遇如子於母今為子不孝為臣不忠長辭闕庭永¶
殁荒裔悲窮痛恨荼毒誰依即使朽骨埋魂長滅泉壤¶
懇誠莫展幽翳明恩實恐隠慝於君不盡臣節明神誅¶
殛瞑目貽殃輙敢隳裂肝心罄竭誠懇殘喘冒死期少¶
謝恩伏惟聖母神皇陛下哀矜(集作/憐)垂察臣某中謝臣¶
<pb:KR4h0022_WYG_617-5a>¶
聞犬馬賤畜尚知主恩草木無心猶感徳化臣雖駑猥¶
不足比人負榮懐恩能無感激臣山東孤賤(一作/子)朝無¶
親故性識愚鈍才無可堪非能矯迹立方(一作/身)飾行軌¶
物假借名譽為時吹嘘遂得宿衛階墀忝職郎将勤勞¶
莫紀尸素已多任經十有三年竟無一階升録臣之駑¶
劣於此可見而貪榮冒寵尚不知歸陛下應天受圖恢¶
纂大業又不以臣駑鈍特見褒昇擢任中郎委以心膂¶
在職未幾即校檢将軍纔逾一年又加正授未盈三載¶
<pb:KR4h0022_WYG_617-5b>¶
貴顯朝端寵渥𨺚崇莫與臣比臣每刻肌骨曉夜思惟¶
臣以何功謬私天造超羣越輩顯赫明朝應由臣天性¶
專愚志一守直(一作志/守一直)行不負物心不愧神盡忠事君¶
竭力養母所以聖慈幽鑒曲昭懇誠寵任無疑委同親¶
近不然愚臣何取(集作/以)叨此殊私(集作/恩)臣𠒋險罪深母¶
不終養爰初遘疾以至終亡天慈再三降醫賜藥酒脯¶
珍膳繼踵臣門優問慇懃若同親戚臣之子母何徳於¶
天子貴母榮恩禮重疊臣誠不孝至頑至嚚䝉此恩榮¶
<pb:KR4h0022_WYG_617-6a>¶
豈無感戴臣愚性為善不願人知非敢自矜用為僥倖¶
皇天后土實見赤心臣徃任郎将之日陛下特以臣貧¶
賜錢(集作/銀)及綵臣以天恩非分矜憫賜臣懐戴之心祈¶
懇宜報遂用於天宫寺寫經造像半為聖主半為老親¶
臣以君親之恩所宜並報報是常理不合人知自爾造¶
成實(集作/一)無知者臣今日獲罪不合上言實以事君之¶
心所宜罄盡善惡有隐恐負赤誠况(集作/恐)臣長没黄泉¶
無見聖日區區之意安可不陳臣每以陛下恩深微臣¶
<pb:KR4h0022_WYG_617-6b>¶
命淺常願湮宗滅族獲報萬分何圖誠効未申㐫孽先¶
集逆天反道背徳孤恩汙辱門宗虧缺臣節此臣所以¶
椎心泣血仰天號跳長負陛下之恩終無上報之日煩¶
寃屠(一作/荼)毒心肝以糜比者待罪幽囚已合殞身碎首¶
為奉陛下賜書示諭照察臣心所以捧戴偷生假息殘¶
喘令已蒙寛刑(集作/法)兄弟獲全投竄遐荒甘禦魑魅臣¶
之慶頼復何可言所恨亡母棄背即遭此禍几筵塗炭¶
孤魂煢煢存者流離亡者哀痛辛酸幽顕為代所悲應¶
<pb:KR4h0022_WYG_617-7a>¶
由臣不孝不忠延此禍酷何以靣目下(集作/将)見先臣何¶
以心顔拜辭天闕生死無措永訣於今即以某月日部¶
勒妻子奔波就道即應死滅結草幽泉伏願母母神皇¶
陛下至尊寳神為萬姓加膳天下禔福以祐蒼生壽如¶
(集作/若)南山永永無極不勝戀慕感咽之至¶
　　　為将軍程處弼謝放流表(武后/)前　人¶
臣某言臣無教訓家有逆子臣合湮(集作/汚)宗滅族以顯¶
國刑天慈哀矜放従流竄臣為慶賴已是非圖今月日¶
<pb:KR4h0022_WYG_617-7b>¶
遂䝉天恩以臣所坐流刑特從釋放窮骸朽骨一朝再¶
生踴躍章惶再崩再隕(前篇作罔/知所措)臣某中謝臣山東孤¶
子朝無親故智(集作/性)識愚魯非有材能陛下超羣越輩¶
崇以榮寵昔任郎将十有三年遂無涓埃一階昇録自¶
陛下踐極謬荷恩私冒寵叨榮超絶時輩越従郎将檢¶
校将軍纔逾一年即加正授皆是宸眷非有因人寵渥¶
崇隆(前篇作/隆崇)莫與臣(前篇/作為)比臣之孤賤貴(前篇/作榮)顯知慙¶
臣又㐫殃積罪甘投魑魅孤負陛下之恩永為遐荒之¶
<pb:KR4h0022_WYG_617-8a>¶
鬼肝腦塗地無以微酧豈謂天造曲矜恩及枯骨收骸¶
溝壑反魄幽泉使魑魅窮魂重生聖日糞土殘命不滅¶
荒陬負(集作/荷)徳戴恩萬死無報不勝感荷再生之慶¶
　　此篇五百九十卷重出前已削去¶
　　　為副大緫管營(集作/屯營)大將軍蘇𢎞暉謝罪表(武/后)¶
　　　　　　　　　　　　　　　前　人¶
臣聞獫狁不恭周王致其大戮将軍失律漢制被其嚴¶
刑未有逆命矯天而逋釁皷之罰亡師沮衆遂寛戴社¶
<pb:KR4h0022_WYG_617-8b>¶
之誅伏惟天冊金輪皇帝陛下肅恭上帝子育羣生萬¶
國所以宅心百蠻由其屈膝而契丹兇狡敢竊邉陲毒¶
虐生靈暴殄天物皇兵順伐仗仁義以龔行窮寇姦回¶
憑險阻而猶鬭臣等仁虧聖畧知(集作/智)昧詭圖遂以熊¶
羆之師挫於犬羊之旅誠合結纓軍壘抵罪國章陛下¶
以堯舜深仁且緩三苗之伐禹湯罪已不與萬方之辜¶
遂得齒劍餘魂更叅授鉞之任死綏之魄復同挾纊之¶
恩四夷慕義以來甦三軍感恩而忭躍(集作/踴)瘡痍再起¶
<pb:KR4h0022_WYG_617-9a>¶
俘馘是圖将士同心誓雪孟明之恥殤魂共憤思抗杜回¶
之讐臣等殉義忘生報恩惟死不勝(集作/任)感激慶戴之至¶
　　　同前(武后/)　　　　　　　　前　人¶
臣某言伏奉某月日已前赦書赦臣萬死纔削見任官¶
秩還復本將軍名始慶再生即榮寵命宛轉踴躍感戴¶
慙惶臣某中謝臣聞鑿門受拜(集作/律)本合忘生對敵臨¶
戎殉節惟死此乃國家恒典軍政嚴科臣妄以薄(集作/庸)¶
才謬叨重任不能深圖逺筭馘醜摧㐫以宣廟畧之威¶
<pb:KR4h0022_WYG_617-9b>¶
永息邉人之患屬以軍前挫衂士卒奔亡臣後繼驅馳¶
戰鬭交合川谷地險客主勢殊歩馬相懸左右受敵决¶
死争命(集作决/命争死)力盡途窮遂以貔貅之師衂於犬羊之¶
衆誠合(集作/宜)刎首謝罪(集作/國)殺身報國(集作/恩)陛下𢎞湯¶
禹之仁務寛大之典愚臣同孟明之侣遂免嚴誅白骨¶
在榮丹慊未冺誓将枕戈嘗膽殄逆梟㐫躬為士卒之¶
先以雪殤魂之憤肝腦塗地少答鴻私不勝荷戴再生¶
榮幸之至¶
<pb:KR4h0022_WYG_617-10a>¶
　　　謝免罪表(武后/)　　　　　　前　人¶
臣某言今月日司刑少卿郭某奉宣勑㫖以臣所犯特¶
從放免伏對恩命魂魄飛揚臣某中謝臣巴蜀㣲賤名¶
教未聞陛下降非常之恩加不次之命拔臣草野謬齒¶
衣冠臣私門宗祖幽顯榮慶豈止㣲臣一身而已臣宜¶
肅恭名節上答聖恩不圖誤識㐫人坐縁逆黨論臣罪¶
累實(一作/死)有餘辜肝腦塗地不足塞責陛下𢎞慈育之¶
典寛在宥之刑矜臣草萊憫臣愚昧特恕萬死賜以再¶
<pb:KR4h0022_WYG_617-10b>¶
生臣身首獲全已是非分官服具在臣何敢安臣若貪¶
冒寵私靦顔恩造復塵舊職以玷清猷螻蟻微心實慙¶
靣目伏見南(集作/西)有未賔之虜北有逆命之戎尚稽天¶
誅未息邉戍臣請束身塞上奮命賊庭効一卒之力答¶
再生之施庶陛下威命綏動(集作/服)荒夷愚臣罪戾将補¶
萬一若臣獲死鋒鏑為厲犬戎(集作/羊)古人結草實臣懇¶
願不勝大造再生荷戴之至¶
　　　為人謝放父罪表(集作為張著作謝/父官表  武后)¶
<pb:KR4h0022_WYG_617-11a>¶
　　　　　　　　　　　　　　　　前　人¶
臣某言臣父某守官不謹獲罪自躬犯非清亷法宜不赦¶
實由臣為子不孝使臣(集無/臣字)父陷刑憲天恩不盡(集作/肅)¶
嚴科放全首領臣得父子相見已是非圖豈謂天澤無¶
涯更垂休命臣父子兄弟免罪従榮載惶載殞實慶實¶
躍臣某中謝臣父子凡品守道幽微天恩矜憐(集作/憫)見¶
垂採録叨承恩幸厠列陪臣自得侍奉已來於今十有¶
八載雖藝業無紀勞勣不聞小心恭勤實免&KR0317;過明明¶
<pb:KR4h0022_WYG_617-11b>¶
昊天實昭實察不敢有二不敢有私夙夜兢兢悚(集作/祇)¶
惕若厲所以父母兄弟皆荷恩私叨職謬官並在(集作/預)¶
供奉摩頂至趾豈足上酧愚臣兢兢實慙夙夜(集作/實慄)不¶
意臣父昏(集作/衰)耄恃寵忘公貪潤㣲財取犯朝憲應由¶
(集作/是)臣不忠不孝使(集作/事)父無良亷恥不修幾諌有闕¶
遂使陷於刑法玷國憲章(集作有/玷國章)臣之萬死無補此責¶
刻肌刻骨泣血泣天恨負聖恩以媿朝列臣宜代父䝉¶
罪自殞闕庭不合偷安尚求茍免誠以天波昭洗得更¶
<pb:KR4h0022_WYG_617-12a>¶
自新以忍垢偷生克躬自勵冀將(集作/期効)萬一補過酬恩¶
灰軀糜骨以甘心願伏惟神皇陛下恩同父母矜照懇¶
誠信臣(集作/其)赤心實有罄竭云云¶
　　　請寛宥與張易之徃還人表(中宗/)¶
　　　　　　　　　　　　　　　張廷珪¶
臣聞國之威柄在於賞罰賞中則人知勸罰中則人知¶
沮二者茍得則四海獲安二者乖宜則萬人無措况陛¶
下始復初業(一作/先業)甫登寳位率土顒然欽佇聖化凡欲¶
<pb:KR4h0022_WYG_617-12b>¶
興(一作/舉)事亦何容易外有竊議臣請盡言至如張易之¶
兄弟窮罪極逆蒼生苦之良有嵗月憑託城社無所告¶
訴陛下仁聖明斷憂在黎元一朝誅夷孰不慶忭在於¶
親故並合従坐然量宜制法理或未𢎞何者然也臣歴¶
觀自古以來革故即新之際莫不先行誅戮以服衆心¶
此皆素無人望理藉如此今陛下先朝子孫唐徳未改¶
乃天地之眷人祇之望非陛下而誰誠宜布恩施徳以¶
答之崇仁尚寛以理之豈更誅夷以虧至徳况易之兄¶
<pb:KR4h0022_WYG_617-13a>¶
弟榮盛多時趨附之徒天下大半欲盡殺之則罪不加¶
衆欲少殺之則法難畫一在都城者乍可有數遍四方¶
者未知幾人反側者多不可不察安之之理必在於寛¶
自非至親及於謀首請一原宥令其自新仁風大行在¶
斯一舉臣無任云云¶
　　　請代父死表(𤣥宗/)　　　　　張不耀(開元/初)¶
臣某言臣聞哀哀父母生我劬勞欲報之恩昊天罔極¶
臣父文成充使不了特寘嚴刑罪小責深不勝寃苦街¶
<pb:KR4h0022_WYG_617-13b>¶
衢驚歎長㓜咸嗟皇天后土實所鑒照臣聞有理不申¶
枉填溝壑臣子情切骨肉恩深請以㣲軀代父當死乞¶
寛父之殘命展愚臣之孝心伏乞天命俯垂矜察不耀¶
萬死猶荷再生臣父朝無近親孤宦獨立苗疎難植根¶
淺易危無風而自倒不寒而自戰李全交接邪作蠱舞¶
法弄權虐甚周興酷殊來俊枉陷良善以立已功惡貫¶
已盈貪殘事敗不慙顔厚猶事紏繩不懼皇天仍居憲¶
府罪輕責重其枉實深但恨明時虚編咎晦(疑/)伏願陛¶
<pb:KR4h0022_WYG_617-14a>¶
下採輿人之誦聴左右之言乞不濫無辜庶寃魂重返¶
即臣雖死之日猶生之年不任酷裂之至冒死投匭以¶
聞¶
　¶
　¶
　¶
　¶
　¶
<pb:KR4h0022_WYG_617-14b>¶
　¶
　¶
　¶
　¶
　¶
　¶
　¶
　文苑英華卷六百十八¶
