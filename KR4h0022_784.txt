# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:04.220569
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷七百八十五
<pb:KR4h0022_WYG_784-1a>¶
欽定四庫全書¶
　文苑英華巻七百八十五　宋　李昉等　編¶
　紀徳¶
　　太尉房公徳銘一首　　四皓銘一首¶
　　世徳銘一首¶
　塔廟上(畫像/附)¶
　　大愛刹寺刹下銘一首¶
　　秦州天水部麥積山佛龕銘一首¶
<pb:KR4h0022_WYG_784-1b>¶
　　周故内供奉學士懷州河内縣尉陳公石人銘一¶
　　首　　　　　　　　　燕然軍人&KR0030;像銘一首¶
　　皇誕日&KR0030;像銘一首　　唐故悼王石塔銘一首¶
　　唐故寶應寺上座内道塲臨壇大律銘師多寶塔¶
　　銘一首¶
　　　唐丞相太尉房公徳銘　　　李　華¶
𤣥宗季年逆將持兵天賜房公言正其傾羣兇害直事¶
乃不行虜起幽陵連覆二京帝慈蒸人避狄西蜀爰命¶
<pb:KR4h0022_WYG_784-2a>¶
監國(文粹/作撫)理兵北朔登賢為輔讓子以續公賫册書亦¶
捧瑞玉聖人神聖天地咸若子孝臣忠元元踴躍命帥¶
中軍謀殲羿浞人或有言志屈道行公曰不可屈則佞¶
生柄不在公衆昏曀明退師儲宫出守函谷入為尚書¶
正色諤諤又刺汾澮遽臨彭濮何負而東何負而西公¶
受挫抑邦人悽悽帝懷明徳悲(文粹/作俾)我不迷徴拜秋官¶
僉曰休哉薨殂閬中國瘁人哀喬嶽隕躓輔星昏霾天¶
子洟涕追崇上台巖巖岱宗瞻其峻極赫赫房公尊其¶
<pb:KR4h0022_WYG_784-2b>¶
盛徳昔撫宜春列邦是式建銘江濵以慰南國¶
　　　四皓銘¶
天静地一黙成四時人妙其用三靈推移遯蛻秦禍出¶
扶漢危道不可屈南山採芝抱和全黙(一作飽/和全終)皆享期¶
頥山下水濵四墳纍纍悚慕𤣥風徘徊古祠¶
　　　世徳銘　　　　　　　　　權徳輿¶
肅肅我祖𤣥鳥自天天乙革夏武丁相賢手文命子開¶
國于權肇荒南荆瓜瓞綿綿爰暨周衰征伐下顓凌暴¶
<pb:KR4h0022_WYG_784-3a>¶
紛紛遇楚而顚嬴呑四方我邦用遷乃宅隴坻乃封甘¶
泉漢魏之際徳業(集作/守相)相繼或仁或哲亦夷亦惠圖諜¶
葳蕤十有三世伊川其戎晉化為東九州輻裂苻有關¶
中明明安丘濡跡匪躬二紀清夷明謨之功元魏以降¶
苴茅繼封宜昌鄜域仍世儀同洸洸平凉䇿勲于隋乃¶
破公祏尅其枚廻運偶聖時土田載開仗節建旄自東¶
徂西才子六人承家鍾慶百里同休南宫並命自時厥¶
後徳輝愈盛不享大官世名文行我曾王父弱嵗觀光¶
<pb:KR4h0022_WYG_784-3b>¶
聲䡍太學名登奉常偉節三虎聫華並芳翰苑春生士¶
林鳯(集作/風)翔迨至王父保和居易人文獨歩天爵自貴¶
展禽下位賈生不試至今徳聲尚聳清議郁郁世範先¶
子承之大節明義人倫宗師行極忠孝道㝠希夷卷舒¶
無方焯燿當時曰予無狀齓嵗而孤不知義方藐爾惷¶
愚亦既覊丱甫習詩書以直為師與時寖疎琅琅清風¶
皦皦士則及兹頑童是玷是辱聿脩之誡大懼不克夙¶
夜以思敢銘世徳¶
<pb:KR4h0022_WYG_784-4a>¶
　塔廟¶
　　　大愛敬寺刹下銘　　　　梁簡文帝¶
夫波若眞空導大(一作/羣)生於假域涅槃有岸引未度於¶
無邊應此十千現兹權實隨方攝受孰能𢎞濟皇帝照¶
盡神原心凝寂境深慈降跡下答蚳蝝握鏡斷鼇經綸¶
世祖(一作/阻)故能天地貞觀日月重光業曠四𢎞功侔十¶
力惠雲旦聚浸澤灑於遐外法炬夜明揚光燭於梵頂¶
因心孝愛道契神明昭事誠享曰隆哀敬金車答瑞追¶
<pb:KR4h0022_WYG_784-4b>¶
徳慶於虞年甘露登祀比嘉祥於漢日既而理局舜圖¶
事終典思所以功超域外道邁寰中廣樹大緣増隆勝¶
善事等净名齊方便於圓極跡均妙掌襲兩寳於㝠因¶
乃於鍾山竹澗奉為皇考太祖文皇帝造大愛敬寺焉¶
惟茲神岳勢負龍形均太華之四成狀彭門之雙起曲¶
澗推移激水精之浪清風窈蕩散雲母之行顯帶皇邑¶
標地徳之慶雲彌望帝躔矚神居之敞麗昔鴈泉之願¶
眞如所隲鷲形之岳大聖攸居創此伽藍同符徃跡以¶
<pb:KR4h0022_WYG_784-5a>¶
普通三年嵗次壬寅二月癸亥朔八月庚午建七層靈¶
㙮百旬既聳千龕乃設漸山啓基踰於禁□國土金刹¶
長表邁於意樂世界朱幡轉曜寳鈴韻響聞聲者入道¶
見形者除累仙衣梵帶去鴈㙮而來遊天香風笙辭鶴¶
城而下集靈祗叶贊有識歸依四將五龍翹勤翼衛八¶
臂三目頂帶䕶持雖復刼盡&KR0106;沙衣消巨石儼如常位¶
妙相長存作銘曰¶
朕哉睿聖至矣炎精功昭鳯紀徳契雲名㝠符七覺爰¶
<pb:KR4h0022_WYG_784-5b>¶
極四生儀形懋典道駿有聲皇心閔睇理篤天誠八萬¶
神構二四雲并懸梁浮柱沓起飛楹日輪下蓋承露上¶
擎玉凾藴色珠髮韜明花(一作/光)窟炎聚石影光輕天下¶
欽仰幽願(一作/顯)贊成法舟斯濟惠海方清淨界無毁金¶
地永貞¶
　　　秦州天水郡麥積崖(一作/山)佛龕銘(并序/)¶
　　　　　　　　　　　　　　　庾　信¶
麥積崖者乃隴底之名山河西之靈岳髙峯尋雲深谷¶
<pb:KR4h0022_WYG_784-6a>¶
無量方之鷲島迹遁三(一作/二)禪譬彼鶴鳴虚飛六甲鳥¶
道乍窮羊膓或斷雲如鵬翼忽已垂天樹若桂華翻能¶
拂日是以飛錫遥來渡杯逺至䟽山鑿洞鬱為淨土拜¶
燈王於石室乃假馭風禮花首於山龕方資控鶴大都¶
督李允信者籍以宿植深悟法門乃於壁之南崖梯雲¶
鑿道奉為亡父造七佛龕似刻浮檀如攻水玉從容滿¶
月照曜青蓮影現須彌香聞忉利如斯塵野還開說法¶
之堂猶彼香山更對安居之佛昔者如來追福有報恩¶
<pb:KR4h0022_WYG_784-6b>¶
之經菩薩去家有思親之供敢縁斯義乃作銘曰(一作/云)¶
鎭地鬱盤基乾峻極石關十上銅梁九息百仭崖横千¶
尋松植(一作/直)隂兎假道陽烏飛(一作/廻)翼載□䟽山穿龕¶
架嶺糺紛星漢廻旋光景壁累經文龕重佛影彫輪月¶
殿刻鏡花堂橫鐫石壁闇鑿山梁雷乗法皷樹積天香¶
嗽泉珉谷吹塵石牀集靈眞館藏仙册府芝洞秋房(一/作)¶
(分/)檀林春乳水谷銀沙山樓石柱異嶺共雲同峯别雨¶
冀城餘俗河西舊風水聲幽咽山勢崆峒法雲常住慧¶
<pb:KR4h0022_WYG_784-7a>¶
日無窮方域芥盡不變天宫¶
　　　周故内供奉學士懷州河内縣尉陳公(集作/君)石¶
　　　人銘　　　　　　　　　　陳子昻¶
君諱該字彦表綿州顯武人也其先自頴川遷蜀(一有/上字)¶
矣曾祖某祖某考永貴皆養髙不仕君少好學能屬文¶
上元元年州貢進士對䇿髙第釋褐授將仕郎其明年¶
制勑天下大儒司屬少卿楊守納薦君應詞殫(集作/彈)文¶
律對䇿髙第勑授茂州石泉縣主簿開耀元年制舉太¶
<pb:KR4h0022_WYG_784-7b>¶
子舍人司議郎太府少卿元知讓應制薦君於朝堂對¶
䇿髙第勑授隆州蒼谿縣主簿垂拱四年又應制學綜¶
古今對䇿髙第勑授懷州河内縣尉凡歴所職皆以清¶
廉仁愛著聞有周革命天授二(集作/三)年恩勑自河内追¶
入閤供奉居未朞年不幸遇疾於神都積善坊考終厥¶
命時年六十三歸𦵏於豆圖(集作/圌)山之陽原禮也嗚呼¶
哀哉古人有云餙顔夷之行不逢青雲之士而聲名磨¶
滅者有之矣嗚呼我陳君敦懿𤣥黙浩(集作/潔)清温良馴¶
<pb:KR4h0022_WYG_784-8a>¶
道執恕(集作/志)好古博學(集作好/學博古)恂恂焉行髙職卑不改¶
其操學優禄薄不怨於天四舉有道三歴下位晏如也¶
非諄諄淑人其誰能湼此(集無/此字)而不渝哉夫知命可謂¶
君子矣好學可謂為文矣丹書不藏於勲府青史不昭¶
於方册於戱一絶故老之口孰知夫子之賢哉吾與君¶
族人也能服美其徳尚矣昔子雲稱李元常璿叙令伯¶
皆歿而不朽後世(集作/代)稱之斯非若人之徒歟吾豈黙¶
而無述其銘曰¶
<pb:KR4h0022_WYG_784-8b>¶
誾誾君子好斯文兮縟藻盤章潛卿雲兮棲遲下位允¶
升聞兮金署玉堂見吾君兮鸞階鴻漸期紫氛兮鐘鳴¶
漏盡竟蘭焚兮儒行墨節將何云兮恭承遺言立石人¶
兮金刻丹書記嵗辰兮青龍甲午銘兹墳兮¶
　　　燕然軍人畫像銘(并序/)¶
龍集丙戍有唐制匈奴五十六載蓋署其君長以郡縣¶
畜之荒服賴寧古所莫記是嵗也金㣲(集作/徽非)州都督僕¶
固始傑(集作/桀)驁惑亂其人天子命左豹韜衛將軍劉敬¶
<pb:KR4h0022_WYG_784-9a>¶
周(集作/同)發河西騎士自居延海入以討之特勑左補闕¶
喬知之攝侍御史䕶其軍事夏五月師舍于同城方絶¶
大漠以臨瀚海君子曰兵者㐫噐仁者惡之醜虜猖狂¶
厥自招咎今至尊不得已而順伐帝(集作/嘗)聞西方之聖¶
有能仁者㐫殘(集作/吉)之業各報以直則使元惡授首羣¶
甿不孤兵無血刄荒戎底定豈不在於大雄乎諸將部¶
校僉曰允哉將軍乃飭躬率士卒因古祠廟圖畫形容¶
有古之彌勒像耶(集作/也)天人備容丹素畢彩蓋以昭乎¶
<pb:KR4h0022_WYG_784-9b>¶
景福也乃作頌曰(盱江本/作銘曰)¶
耀天兵兮征荒服絶雲漢(集作/漢)兮出𤣥極白羽斾(集作/餙)¶
兮青雲旗簫皷鳴兮士馬悲願左右兮浮屠道備丹青¶
兮妙天寳功既畢兮業既成神之來兮福㝠㝠¶
　　　皇誕日畫像銘(并序/)　　　　蘇　頲¶
蓋聞上聖膺期流虹演慶大仙昭事滿月開祥故能因¶
時叶符感通福應伏惟太上皇提衡御極握鏡臨人萬¶
㝢宅心百蠻翹首緬懷姑射乃傳政於繼名寂想耆闍¶
<pb:KR4h0022_WYG_784-10a>¶
用崇因而詮妙既而炎曦戒律序屬長羸大電繞樞辰¶
推載誕顧猗蘭之不逺攀寳樹以先低則有敬範眞容¶
䖍資願力泊功徳成就莊嚴圓滿近披金縷澈珠頂以¶
凝華傍暎水精寫瓊毫而洞色有緣起念無疆薦祉格¶
于上下普逮飛沉咸啟方便之門轉躋仁夀之域敢為¶
銘曰¶
惟皇誕睿承於宥密惟佛生天同於夢日爰規法相是¶
獻福田脣含妙果歩起芳蓮仙宫所出曠刼方傳¶
<pb:KR4h0022_WYG_784-10b>¶
　　　大唐故悼王石㙮銘(并序/)¶
唐開元五年嵗在丁已四月庚午朔二十一日庚寅故¶
悼王薨於上陽之中禁年曰二嵗而未及周嗚呼哀哉¶
王即開元神武皇帝第九之愛子也以某月二十七日¶
景申葬於萬安山之東南嶺壙唯五尺棺不三寸壘石¶
㙮一丈于其上不雕不礱從省薄也其銘曰¶
南有萬安兮北有洛城城可望兮天之京嗚呼悼王寧¶
不戀兮嗚呼悼王寧不見兮倚素㙮兮陵翠微空不礙¶
<pb:KR4h0022_WYG_784-11a>¶
兮雲則飛嗚呼悼王兮其何(一作/來)歸¶
　　　唐故寳應寺上座内道塲臨壇大律師多寳㙮¶
　　　銘(并序/)　　　　　　　　　權徳輿¶
京師東門二里所多寳㙮者沙門靈凑等為先大師薦¶
祉盡敬之地也大師諱圓敬姓陳氏河南陸渾人報年¶
六十四經夏四十四以貞元八年春正月厭代入滅於¶
保夀寺越十有五日遷窆于龍首北原距兹㙮西北十¶
餘歩初大師入道依本縣思逺寺㣲公通法蓮經寳應¶
<pb:KR4h0022_WYG_784-11b>¶
二年制度編僧籍於東京長夀寺受具於白馬寺本(一/作)¶
(奉/)律師口雲無徳義言不信解以為遵道途而歸(集作/抵)都¶
邑渉門閾而躋堂皇故尸羅毗尼以攝妄想五部四分¶
是為扄鍵然後因定發惠登最上乗優婆鞠(一作/匊)多由¶
是道也敷暢微妙攘除癡㝠如一燈傳照一雨潤物𢎞¶
我法者可勝道哉代宗朝徴入内道場累詔受興善安¶
國寳慶等寺綱首又充僧錄尋授寳夀寺上座賜律院¶
以居授瑜伽灌頂密契之法講楞伽經起信論譯虚空¶
<pb:KR4h0022_WYG_784-12a>¶
藏經鑒義潤文世典羣書靡不該貫無非宴座道埸沃¶
天心以了義照佛日於中禁鬱為龍象大拯斯人將滅¶
之夕備申告誡中夜累足如期順化其智惠歟其解脫¶
歟法子苾芻縗服成列仰䕶念慈衷之㫖捨蓮華多寳¶
之義厥後十五年而功用成丹素觚稜石輪火齊施於¶
外聖像眞言多羅祗夜凾於内又以見凑公成就付囑¶
而為上首况不出户庭持經萬徧願力斯滿嚴餙斯崇¶
勒銘于兹以示塵刼銘曰¶
<pb:KR4h0022_WYG_784-12b>¶
三生不駐如電如瀑七情格攻如蠆如蝮彼上人者為¶
世導師乃精毗尼以攝羣疑𢎞道日大化緣斯畢建兹¶
嚴事如地湧出國門之東萬㝢來同斯為寳所獨(集作/燭)¶
耀無窮¶
　(温陵黄伯光曰此卷及後卷中㙮銘皆僧墓誌也英/華編入銘中殊不類愚意當刪出别為一卷附諸墓)¶
　(誌之後今姑仍舊/識之以諗覽者焉)¶
　¶
　文苑英華卷七百八十五¶
