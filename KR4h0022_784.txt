# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:04.170076
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷七百八十四
<pb:KR4h0022_WYG_784-1a>¶
欽定四庫全書¶
　文苑英華卷七百八十四　宋　李昉等　編¶
　圖畫¶
　　益州長史胡樹禮為亡女宇文氏造畫讃一首¶
　　畫馬讃一首¶
　　吳使君㕔鄭華原壁畫松樹讃一首¶
　　江陵府陟屺寺雲上人院壁張操員外畫松讃一¶
　　首　　　　　　　　　龍馬圖讃一首¶
<pb:KR4h0022_WYG_784-1b>¶
　　騶虞畫讃一首　　　　貘屏讃一首¶
　　畫鵰讃一首　　　　　&KR0988;松圖讃一首¶
　雜讃¶
　　鶴讃一首　　　　　　平臺秘畧讃十首¶
　　雙白鷹讃一首¶
　　從叔任偃師主簿馬鞭等奉别讃五首¶
　　靈濤讃一首　　　　　嵗星居心讃一首¶
　　霹靂琴讃一首　　　　酒功讃一首¶
<pb:KR4h0022_WYG_784-2a>¶
　　吳興靈鶴讃一首¶
　圖畫¶
　　　益州長史胡樹禮為亡女造畫讃¶
　　　　　　　　　　　　　　　盧照鄰¶
夫鎔金逞妙徒罄中人之産架寶崇奢未階大乗之化¶
豈若圖徽紈素卷舒方丈之筵表裏丹青藻繪多林之¶
色獨為先覺其在兹乎益州長史公道洽中孚履黄裳¶
以貞吉寄隆分陜苴白茅而渉川(一作/利渉)猶為龜組相輝¶
<pb:KR4h0022_WYG_784-2b>¶
不離泡幻之域熊車結轍尚迷苦愛之津爰捨净財幸¶
求多福為亡女宇文氏敬造像等徴奇綃於水府採妙¶
色於霞莊月面澄華疑金雲之夜敞蓮毫吐照狀珠浦¶
之晨開花寳參差晀鶴林其非逺仙雲肹蠁登鷲巖其¶
可望窮形盡相陋燕壁之含丹寫妙分容嗤吳屏之墜¶
筆式揚顯福俾讃幽魂其詞曰¶
正教東漸遺像西至化格三天功超十地偉歟大士𢎞¶
兹逺致追慟幽途載營檀施皎潔霜紈照影丹素果發¶
<pb:KR4h0022_WYG_784-3a>¶
金口蓮生玉歩地寳天花星羅雲布惠炬長設迷津永¶
度¶
　　　畫馬讃　　　　　　　　　杜　甫¶
韓幹畫馬毫端有神驊騮老大騕褭清新魚目瘦腦龍¶
文長身雪垂白肉風蹙蘭筋逸態蕭踈髙驤縱恣四蹄¶
雷雹一日天地御者開(集作/閑)敏去(集作/云)何難易愚夫乗¶
騎動必顛躓瞻彼駿骨實維龍媒漢歌燕市已矣茫哉¶
但見駑駘紛然徃來良工惆悵落筆雄才¶
<pb:KR4h0022_WYG_784-3b>¶
　　　吳使君㕔鄭華原壁畫松樹讃　　邵¶
貴之者眞得之者難松有勁質匠乎筆端森疎空倚挺¶
㧞上干如出絶壑若生大寒枝蟠龍變皮折龜攅青蘿¶
若桂白鷺愁看羙華原之墨妙能入室而思彈(疑作/禪)願¶
王人之比夀從君子之静觀¶
　　　江陵府陟屺寺雲上人(三字一/作靈人)院壁張璪(一作/操)¶
　　　員外畫雙松讃¶
世人丹青得畫遺跡張公運思與造化敵根如蹲虬枝¶
<pb:KR4h0022_WYG_784-4a>¶
若交㦸離披慘澹寒起素壁髙秋古寺僧室虚白至人¶
凝視心境雙寂¶
　　　龍馬圖讃(并序/)　　　　　　柳宗元¶
始吾聞明皇帝在位靈昌郡得異馬於河而莫覩其形¶
好事者涿人盧遵以其圖來示余其狀龍鱗虺尾拳髮¶
(集本文/粹作髦)環目肉鬛馬之靈恠有是耶居帝閑為馬(文粹/無此)¶
(二/字)幾二十年從封禪郊籍鳴和鑾者數十事遇禍(文粹/無此)¶
(字/)亂帝西幸馬(文粹無/此字)至咸陽西入渭水化為龍泳去¶
<pb:KR4h0022_WYG_784-4b>¶
不知所終且其來也宜于時其去也存其神是全徳也¶
既觀(一本/作覩)其形不可以不賛¶
靈和粹異孕至神兮倮尾童鬛䟽紫鱗兮巍然特出瑞¶
聖人兮理平和樂百禮(集作/禮樂)陳兮鳴鑾在御大路遵兮¶
世厖道悖還吾眞兮哀鳴延首慕(文粹/作渭)水濵兮沛焉潛¶
泳旋奫淪兮淵居海遊(文粹/作)靈無隣兮出處孔時類至¶
仁兮嗟爾衆類孰是倫兮進昏死亂阽厥身兮匪馬之¶
慕吾誰親兮賛之斯圖宜世珍兮¶
<pb:KR4h0022_WYG_784-5a>¶
　　　騶虞畫讃(并序/)　　　　　　白居易¶
騶虞仁瑞之獸也其所感所食暨形狀質文孫氏瑞應¶
圖具載其事元和九(文粹/作元)年夏有以騶虞圖贈予者予¶
愛其外猛而威内仁而信又嗟其曠代不覿引筆賛之¶
詞曰¶
孟山有獸仁心毛質不踐生芻不食生物有道則見非¶
時不出三季已還退藏於密我聞其名徴之於書不識¶
其形得之於圖白質黑文猊首虎軀是耶非耶孰知之¶
<pb:KR4h0022_WYG_784-5b>¶
乎已矣夫已矣夫前不見(文粹有/其字)徃者後不見(文粹有/其字)¶
來者于嗟乎騶虞¶
　　　貘屏讃(并序/)¶
貘者象鼻犀目牛尾虎足生南方山谷中寢其皮辟温¶
圖其形辟邪予舊病頭風毎寢息常以小屏衞其首適¶
遇畫工偶令寫之按山海經此獸食鐵與銅不食他物¶
因有所感遂為讃焉(文粹/作云)¶
邈哉奇獸生于南國其名曰貘非鐵不食昔在上古人¶
<pb:KR4h0022_WYG_784-6a>¶
心忠質征伐教令自天子出劒㦸省用銅鐵羡溢貘當¶
是時飽食終日三代以降王法不一鑠鐵為兵範銅為¶
佛佛像日益兵刃日滋何山不剗何谷不隳銖銅寸鐵¶
罔有孑遺悲哉彼貘無乃餒而嗚呼匪貘之悲惟時之¶
悲¶
　　　畫鵰讃(并序/)¶
夀安令白旻(集本文/粹作昊)予宗兄也得丹青之妙傳寫之要¶
毛羣羽族尤是所長長慶九(二本/作元)年以畫鵰貺予予愛¶
<pb:KR4h0022_WYG_784-6b>¶
之因以(集無/以字)題讃云¶
鷙禽之英黑鵰丁丁鈎綴八爪劔挿六翎想入心匠寫¶
從筆精不即不離一日而成軒然將飛戞然欲鳴毛動¶
骨活神來著形始知造物不必杳(集作窅/通用)㝠但獲天機¶
則與化爭韓幹之馬籍籍知名薛稷之鶴翩翩有聲研¶
工覈能較真鬬靈豈無化人不如我兄¶
　　　怪松圖讃(并序/)　　　　　　陸龜䝉¶
有道人自天台(古本作/南岳)來示余恠松圖披之甚駭人目¶
<pb:KR4h0022_WYG_784-7a>¶
根盤于巖穴之内輪囷偪側而上身大數圍而髙不四¶
五尺儡磈(集作/礧□)然蹙縮然榦不暇而(集本文粹/無此字)枝枝不¶
暇而(二本無/此字)葉有若龍攣虎跛壯士囚縳之狀道人曰¶
是何奇(二本/作物)恠之如是耶子能辯之乎余曰草木之生¶
安能怪耶(二字蜀本/作常性耶)苟肥瘠得於中寒暑均於外不為¶
物所凌折未有不挺而茂者也况(二本/作矧)松柏乎今不幸¶
出於巖穴之内脞脆者則䃘然之牙伏死其下矣何自¶
奮之能為是松也雖邪(二本/作稚)氣初年(二本/作拆)而正性不辱¶
<pb:KR4h0022_WYG_784-7b>¶
及其壯也力與石鬬乗陽之威怒(二本/作悲)已之軋㧞而將¶
升卒不勝其壓擁勇鬱遏坌憤激訐然後大醜彰於形¶
質天下指之為&KR0988;木吁豈異人乎哉天之賦才之盛者¶
蚤不得用於世則伏而不舒薰蒸沉酣日進其道摧(二/本)¶
(作/權)擠勢奪卒不勝其阨號呼呶拏發越赴訴然後大竒¶
出(二本有/於字)文彩天下指之為怪民嗚呼木病而後怪不¶
&KR0988;不能圖其眞人病(二本作/文病)而後奇不竒不能駭於俗¶
非始不幸而終幸者耶道人曰然為我讃之讃曰¶
<pb:KR4h0022_WYG_784-8a>¶
松生䕃隘巖嶽(二本/作獄)穴械病乎不&KR0988;卒以為&KR0988;擁腫支¶
離神羞鬼疑道人咨嗟(古本作/嗟咨)筆傳其竒(集作援/筆傳奇)或怪¶
乎(二本/作其)形或竒于辭吾(二本/作自)為怪魁是以讃之¶
　雜讃¶
　　　鶴讃　　　　　　　　　　庾　信¶
武成二年春二月雙白鶴飛集上林園大將鄭偉布弋¶
設罝並皆禽獲六翮已摧雙心俱怨相顧哀鳴孤雄先¶
絶孀妻向影天子愍焉信奏事階墀立使為讃¶
<pb:KR4h0022_WYG_784-8b>¶
九臯遥集三山逈歸華亭别唳洛浦仙飛不防離繳先¶
遭見覊(藝文類聚/作台圍)籠摧月羽弋碎霜衣塞傳餘號關承¶
舊名南遊湘水東入遼城雲飛欲舞露落先鳴六翮摧¶
折九門嚴閉相顧哀鳴肝心斷絶松上長悲琴中永别¶
　　　平臺秘畧讚十首　　　　　王　勃¶
　　　孝行第一¶
受訓椒殿承輝桂閾資父事君自家刑國孝惟忠本忠¶
隨孝得履薄深淵惟王之則¶
<pb:KR4h0022_WYG_784-9a>¶
　　　貞修第二¶
列藩好徳清修互起峻局剛情中孚素履道契𤣥極芳¶
圖青史為善不同同歸于美¶
　　　藝文第三¶
榮分上邸業盛文塲争開寳札競聳雕章氣凌雲漢字¶
挾風霜後之來者其在君王¶
　　　忠武第四¶
(闕/)¶
<pb:KR4h0022_WYG_784-9b>¶
　¶
　　　善政第五¶
榮開社稷業照旗常是恢藩化或固朝章功成道洽身¶
没名揚唯忠與孝千載生光¶
　　　尊師第六¶
奔霆易駭巨豁(欵作/壑)難遊主明臣直撫類相求道行言¶
用性逸神休吁嗟盛軌從善如流¶
　　　褒容(疑作/客)第七¶
<pb:KR4h0022_WYG_784-10a>¶
功惟應物業貴逢時君王樂道上客含詞情起月肆興¶
入煙逵文林辨圃何代無之¶
　　　幼俊第八¶
列后雲騰英童霧躍年妙識逺理豐詞約寵照王旗文¶
先銅爵勿疎小善方恢大畧¶
　　　規諷第九¶
寵榮有極恭冲是守軸碎羣毛金銷衆口全忠衞國順¶
時藏垢周之宗盟異姓為後¶
<pb:KR4h0022_WYG_784-10b>¶
　　　慎終第十¶
具覽藩猷遐窺國篆罕兼百行多褒一善履忠存性慎¶
終思逺生榮死哀身沒名顯¶
　　　雙白鷹讃(并序/)　　　　　　蘇　頲¶
開元乙卯嵗東夷君長自肅慎扶餘而貢白鷹一雙其¶
一重三斤有四兩其一重三斤有二兩皆皓如練色斑¶
若綵章積雪全映飛花碎㸃所謂金氣之英瑶光之精¶
髙髻偉臆長距秀頸奮發而銳堅剛則厲摩天絶海電¶
<pb:KR4h0022_WYG_784-11a>¶
(文粹/作雷)擊飇逝觀其行時令順秋殺指麾應㨗顧盻餘雄¶
當落鵬之賞蔑仇鷂之敵實稀代之尤也皇上秪膺聖¶
圖欽若王道方寳賢重穀尊儒養艾後宫撤綺繡前殿¶
焚珠玉與王侯卿士朝夕論思異無所貴輕衛公之好¶
鶴竒無所珍同漢皇之却馬畋豈務於馳騁獵以存乎¶
蒐狩未嘗合圍掩群截羽灑血乃强不攫而猛不噬矣¶
然以萬方入貢懷其來也三年重譯嘉其至也故仁為¶
之心有仁則勇威為之力有威則重况此鳥猛過於衆¶
<pb:KR4h0022_WYG_784-11b>¶
重倍於凡禮於君則勸忠祭於祖則立敬壯其體則用¶
武粹其翼則成文彼寵而服之鶡也能果榮而戴之蟬¶
也能潔矧乎職命司冦師維尚父聞箴刺姦擇善為吏¶
蓋選士之是式匪從禽之足云此所以備於圖而儆在¶
位也微臣奉制敢稱讃曰¶
鷹之大者精明竦峻勁而横絶雄則逺振錦文素綵珠¶
聫玉潤徃乃奮威將軍所怐鷹之次者勇銳光芒截海¶
而至乗風載揚絡以紅聫文其綵章下韝必中惟吏之¶
<pb:KR4h0022_WYG_784-12a>¶
良¶
　　　從叔任偃師主簿以馬鞭等奉(總目/作贈)别讃五首¶
　　　　　　　　　　　　　　　前　人¶
　　　馬鞭¶
將馭黠馬利之衘䇿彼其有人敢奉行役¶
　　　綵牋五十張¶
曷用綵牋爛其華篇文字當代此實歸焉¶
　　　銀巻荷杯一¶
<pb:KR4h0022_WYG_784-12b>¶
巻舒荷心登用則可清白相照其源自我¶
　　　布衫叚一¶
紵之以績藍因之染綠兮衣兮俯拾斯漸¶
　　　吳絹袴叚一¶
吳越之縞裁縫之袴懷風納凉君子尚素¶
　　　靈濤讃　　　　　　　　　李　華¶
泱泱(一作/決決)靈川滄溟一支每嵗八月雄濤應期昧爽風¶
生凛若切肌淒清隂渰曠朗陽晞雪山横江神物驅之¶
<pb:KR4h0022_WYG_784-13a>¶
萬里齊足千車並馳雷破天動山搥地移湯室雲(一作/雪)¶
分却躍鷺飛突象瑳切奔鯨合離踣逃䕫魑竄蟄龍羆¶
共工折柱武安行師羣源委㑹祥怪叢滋熾毒乗人帝¶
降明威一日再至洗其纎疵仲秋大至以蕩以夷世稱¶
伍員忿憾而為肇開混元寧莫常斯惟天隂隲日用不¶
知是述是讃嗚呼慎詞¶
　　　嵗星居心讃(文粹作并序/頌下同)　　權徳輿¶
興元紀號皇上宅位六祀七政貞明於上七教敷聞於¶
<pb:KR4h0022_WYG_784-13b>¶
下其有不廸不吉不庭不若之徒皆薰然而和䁆然而¶
化春三月司天氏奏嵗星居心宿五度其色黄明潤大¶
光祥(文粹/作)帝位積五十餘日詔下有司頒示中外故臣¶
得而言之以形歌頌臣謹按嵗星五帝為蒼五行為木¶
五常為仁五亊為貌天意若曰時以至仁為理覆露萬¶
人洽浹生類協於五行五事之用則發於星緯形於占¶
(文粹/作禎)應隂隲大化昭報成功𤣥符幽賛其昭昭如是禮¶
運之論聖人曰以日星為紀以四時為柄洪範之叙皇¶
<pb:KR4h0022_WYG_784-14a>¶
極曰斂時五福用敷錫厥庶人發於人格於天天人交¶
感合若符節其年秋平河中之冦𦵏其遺骸復其世祀¶
班淮右之師用𢎞文告用去武備此二帝三代所以恢¶
令名也於是一統類以昭徳明法制以塞違薦禮百神¶
賔懷曠俗嘉瑞美祥紛委狎至置之而不有哲人端士¶
連茹播職求之如已失然後端拱於穆清怡神於静㝠¶
驅一代為純誠接萬靈於明庭斯又登邁邃古光昭聞¶
見巍乎紹天統物之盛者也微臣伏於草茅之下(六字/文粹)¶
<pb:KR4h0022_WYG_784-14b>¶
(作瓉/賤)沐浴仁聖敢獻嵗星居心讃一章以備周詩由庚¶
由儀之闕讃曰¶
皇矣上帝降鑒下人后王承之制作禮文人用清明家¶
尚孝仁人無癘疵俗以阜蕃敷佑四方(一作/海)發為天祥¶
重華煌煌乃居明堂下煦仁澤上為祥光肸蠁(集本文/粹作回)¶
(復/)感通天人攸同乃去五事乃建大中君君臣臣徳輝¶
昭融保佑命之自天無窮㣲臣作(文粹/作頌)歌敢備唐風¶
　　此本并權集皆節略今以文粹増入¶
<pb:KR4h0022_WYG_784-15a>¶
　　　靈靂琴讃(并序/)　　　　　　栁宗元¶
霹靂琴(文粹有/者字)零陵湘水西震餘枯桐之為也始枯桐¶
生石上說者言有蛟龍伏其□(文粹/作覈)一夕暴震為火之¶
焚至旦乃巳其餘硿然倒臥道上震旁之民稍柴薪之¶
超道人聞取以為三琴琴莫良於(文粹/作于)桐桐之良莫良¶
於(文粹/作于)生石上石上之枯又加良焉火之餘又加良焉¶
震之於(文粹/作于)火為異是琴也既良而(集作且/入作加)異合而為¶
美天下將不可載(一作/再)焉㣲道人天下之美㡬䘮余作¶
<pb:KR4h0022_WYG_784-15b>¶
讃辭識其越之右與左(集作左/與右)以著其事又益以序以¶
(文粹/作而)為他傳辭曰¶
惟湘之涯惟石之危龍伏之靈震焚之奇既良而異爰¶
合其美超實為之讃者栁子¶
　　　酒功讃(并序/)　　　　　　　白居易¶
晉建威將軍劉伯倫嗜酒有(一作/作)酒徳頌傳(一作/行)於世¶
唐太子賔客白樂天亦嗜酒作酒功以繼之其詞曰¶
麥麴之英水泉之精作合為酒孕和産靈孕和者何濁¶
<pb:KR4h0022_WYG_784-16a>¶
醪一樽霜天(一作月/或作朝)雪夜變寒為温産靈者何清醑一¶
酌離人遷客轉憂為樂納諸喉舌之内淳淳泄泄醍醐¶
沆瀣沃諸心胷之中熙熙融融膏澤和風百憂齊息時¶
乃之徳萬緣皆空時乃之功吾嘗終日不食終夜不寢¶
以思無益不如且飲¶
　　　吳興靈鶴讃(事具黄籙/齋記中)¶
有鳥有鳥從西北來丹腦火綴白翖雪開遼水一去緱¶
山不廻噫吳興郡孰為來哉寶厯之初三元四齋天無¶
<pb:KR4h0022_WYG_784-16b>¶
㣲飈地無纎埃當白晝下與紫雲偕三百六十拂壇徘¶
徊上昭𤣥貺下屬仙才誰其居(一作/尸)之太守姓崔¶
　¶
　¶
　¶
　¶
　¶
　文苑英華巻七百八十四¶
