# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:07.291212
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷八百五十一
<pb:KR4h0022_WYG_850-1a>¶
欽定四庫全書¶
　文苑英華巻八百五十一　宋　李昉等　編¶
　釋二¶
　　益州德陽縣善寂寺碑一首¶
　　梓州通泉縣普惠寺碑一首¶
　　梓州郪縣兠率寺浮圖碑一首¶
　　　益州徳陽縣善寂寺碑¶
若夫玉䋲髙曜分寶厯於皇階金牓洞開導璸暉於帝¶
<pb:KR4h0022_WYG_850-1b>¶
幄雖復蒼梧北望湖亞(疑/)盈舜后之歌緑荇西浮江漢¶
積文妃之頌未有激揚煩䕃栖妙果於香城揮發盖纒¶
樹冥基於浄域則紫房丹室猶居燬室之間朱紱瑶筐¶
未出塵籠之際我國家鳯翔元氣駕黄幄而層飛龍躍¶
太虚絶蒼根而止傃文皇帝以八才御歴光昇代野之¶
榮文徳后以十亂乘時恭賛塗山之業握仁王之寳鏡¶
日月重光驅梵帝之金輪雷霆靜祲湼槃甘露承眷而¶
宵流般若靈音雜祥以晝引蛟䑓蜃閣俄交震旦之墟¶
<pb:KR4h0022_WYG_850-2a>¶
月面星毫坐照毗邪之國善寂者盖舊寺之餘趾梁武¶
帝之所建也爾其碧鷄仙宇分絶障於金堤石兎遥源¶
控長江於玉峽封畿四㑹龍垌舎衛之壇里閈三分鹿¶
野徑行之地洎蒼鵝上擊銅馬交馳祗園興版蕩之悲¶
沙界積淪胥之痛火炎崑岳髙䑓與鴈塔俱平水浸天¶
街曲岸與猴池共盡山川隠嶙空傳鷲嶺之基灌漭(疑/作)¶
(莾/)蕭條非復鶯林之樹武徳伊始君子道亨正皇極而¶
撫寰中登太階而臨天下凾關雲物更逄真聖之期井¶
<pb:KR4h0022_WYG_850-2b>¶
絡星辰重集㑹昌之運雖開基撥亂獄訟知歸而繼絶¶
興亡經綸未暇先皇帝統業貞觀仰(疑/)宸奉文物於三¶
天布聲名於十地參羅上下充槖籥於襟懐八部神祗¶
薦圖書於掌握皇寶降地花昇含生無昏墊之虞法衆¶
有來蘇之望俄而往(疑/)庭搆癘椒房穆卜六宫震恐三¶
靈愕眙馳瑶展幣有聲於羣宗碧劑元針無徴於衆術¶
帝廼降監廽慮屏璧與珪追勝迹於靈關事良縁於福¶
地爰抒聖綍重啟禪宫峙&KR1256;利(疑作/璇刹)於將傾鎮(一作/領)銀¶
<pb:KR4h0022_WYG_850-3a>¶
䋲於已絶綵(疑作/絲)綸既洽棟宇行周坤徳用寜隂儀載¶
朗於是林衡授矩周官詮揆日之工梓匠揮斤荆客練¶
成風之巧重楹畫栱坐出天霄複樹文閨俛臨電宇顕¶
慶中縣令蕭君道𢎞理鈎䋲於日用慿藻繢於天成仙¶
官之妙匠可尋盧舎之神模不墜琱落鶴翥洩珠網於¶
星津綉桷蚪伸吐璿璫於月徑緑房丹鎻彩綴晴霞紫¶
閣青䟽光含薄霧春風瓊樹香飄席上之蘭秋水銀塘¶
影數軒中之芰晨光轉卉翻寶宇之龍花溽露低枝蕩¶
<pb:KR4h0022_WYG_850-3b>¶
真文於具葉天童潤色黄珉碧玉之壇海聖彌縫師子¶
龍王之㑹建靈幢於厚夜珠餙年深懸法鼓於迷津規¶
模嵗逺時又於佛堂東壁畫二聖僧丹青未畢大啟神¶
光隣玉塵之崇輝發金龕之實相朱軒夕朗似遊明月¶
之宫紺宇晨融若對流霞之闕由是岷英蜀秀攀講序¶
以雲趨帯鷰裙鸞仰齋庭而霧合貪機火阻浄施旁流¶
綺羅分觧珮之因軒盖得捐金之所靈妃翳日捨翠幄¶
於香筵仙客停雲落霓裳於寳地自非冲姿宻契景應¶
<pb:KR4h0022_WYG_850-4a>¶
潜周豈能照義祉於氤氲動元機於肸蠁者也爰有上¶
座𢎞一節並沉研符隱括仁棠疑妙律於神珠肅靈椒¶
於寶印大昊奉檝截若海而横流風伯扶輪歴邪山而¶
郊駕騰燭龍於惠炬俯鏡重昏奏鳴鳯於天歌下清羣¶
籟摩珍在握遥臨七寶之宫正覺為心俯闢三乘之路¶
湛衝罇於忍地品藻鷄園推水抵於言河扶持象化縣¶
令宇文某河南人也帝隋尚書之元孫皇唐侍中之令¶
子爾其虹旗萬里御六氣而鵬飜霜㦸千羣擁三州而¶
<pb:KR4h0022_WYG_850-4b>¶
鶚視帝葉皇枝之重對越乾坤金縢石匱之功光華宇¶
宙公上流提慶中和毓祉見鍾鼎於南鄰奉軒寰於北¶
闕雲姿月歩下瑶澤而追風雪羽霞臨歴珠田而矯霧¶
芳蘭公子即以地業髙人幽桂王孫即以琴樽待物叙¶
徽猷於禮樂則爼豆縱横談賞契於林泉則煙霞咫尺¶
自裁聲百里揆化䨇川收武城之故事擇中牟之令典¶
仁風易狎候丹籜於春垌惠化難經佇青鸞於曉墜(疑/)¶
山巨源之逺量嘯傲行藏謝太傅之髙風從容語黙縣¶
<pb:KR4h0022_WYG_850-5a>¶
丞王敬衣簮舊族孝友名家白虹緘抵鵲之光紫電蓄¶
衝牛之氣七年髙秀拂層漢以非遥六月雄圖擊長波¶
而未逺郷堅等少承榮緒中區勝族門稱東别之標地¶
接西隅之嚮嚴君平之履道盛德家傳秦子整之談天¶
風流代襲咸以為妙圖真諦事出於無名翠琰元碑道¶
凝於不朽弇州北跨猶䟽騄驥之名文石東區尚勒元¶
龜之頌况乎玉衣流慶事属於仙幃金屋延祥福纒於¶
梵宇爰求勝筆載記芳謡下官弱植少徒薄游多暇薜¶
<pb:KR4h0022_WYG_850-5b>¶
蘿人亊空餘江海之心筆札神交尚有淵雲之氣相如¶
謝病訪詩酒於臨卬丘也棲遲聽絃歌於單父羣公以¶
道之存矣思傳記徳之書下官以文在兹乎願展當仁¶
之筆其詞曰¶
蜀蒞(疑/)東漸岷山西積月峽星橋勝金孕碧肸蠁靈兆¶
丘墟梵迹鴈塔推基(闕/)　肅肅黄運英英文母配乾垂¶
慶儀坤握矩寵照香城仁沾浄土爰光大壯聿求多祚¶
青牛福地白鶴禪林重扄霧敞複殿雲深龕雕翠玉刹¶
<pb:KR4h0022_WYG_850-6a>¶
樹黄金龜鏡夕照風鐸晨吟蕙樓彌堅化臺出沒棟列¶
長虹忩栖明月果脣周暎蓮眸間發雨霽猴池煙生龍¶
窟肅穆禪衆優游令宰方駕康衢連舟性海鷲岳増餙¶
鷄林潤彩藻繪相尋丹青盡在我今懐矣窮路何長(疑/)¶
承風詠德展義陳詞百年心事千載風期東西南北栖¶
遑㡬時¶
　　　梓州通泉縣惠普寺碑¶
若夫元機黙運披睿列於三精素鍵潜融肇神功於萬¶
<pb:KR4h0022_WYG_850-6b>¶
彚則有靈期肸蠁龜龍負河洛之圖帝緒氤氲賢哲舉¶
乾坤之策雖功懸日月終值軌於寰中業靜雲雷未逃¶
規於象外爾其譯雉林之寳偈詮鷲嶺之真圖抽紫玉¶
於禪山朗元珠於智水不生不㓕光臨妙物之津無去¶
無來濬發乘時之契仗三明而獨運施洽平分㩀二諦¶
而同歸功超遂古故能使二千法界向風知袵席之師¶
百億大王聞道失巖廊之貴非什迦之神化其孰能與¶
於此乎既而正法將隠㣲(疑作/徵)言不嗣應身既沒遺儀¶
<pb:KR4h0022_WYG_850-7a>¶
間起恒星夜掩西天衘風霧之悲夣日宵成東漢肅壇¶
場之禮由是鹿園曽敞像教旁流宣妙奬於希夷範靈¶
蹤於顕晦瑶龕寳座光華震旦之墟鳳刹蜺裳斧藻閻¶
浮之域其寺盖梁大同年中所建地分彭蜀嶺對岷峨¶
慿廣漢之遺墟籍犍為之舊壤西馳峭崿山連白雉之¶
交東赴東川江走黄牛之峽崇墉却峙之勢庭衢四㑹¶
勝里九曲之分閭閻萬積危冠祇服參差軒盖之則露¶
(闕/)畦隠軫亭(一作/神)臯之望是惟先鏡實啟香城煥若神¶
<pb:KR4h0022_WYG_850-7b>¶
化出绀壇烟屬䟽絶閤而三休紫殿雲深徹廽廊而四¶
注重欒複棟霧緝霞張綉桷琱楣鸞伸鶴跂珍臺控景¶
羲和(闕/)練轡之因綺榭裁氛屏翳得停鑣之所連甍積¶
翠交玉鎻於星衢洞户流丹綴金鋪於月竇垂珠網露¶
傍傾漢浦之琛列鐸吟颷上合鈞天之樂固以輪奐之¶
羙冠真宰以先鳴琱範之竒告靈基而得雋乃造彌勒¶
下生像一座相好端足姿郎備貞觀末年靈暉繼發房¶
範匝曜疑連不夜之城户牖皆明似出重昏之境自非¶
<pb:KR4h0022_WYG_850-8a>¶
理参幽賛道叶冥機宣佛鏡於無方演慈燈於已絶豈¶
能冩丹青於實相妙色長存圖銑鋈於真容神光不昧¶
若乃時暄福地低落照於晴暉候肅禪房汎初華於霽¶
景千千寶樹若在䨇林一一香仍清八味山暉傃脫枝¶
(疑/)葉序而相鳴野鷰迎晨拂花簾而自樂松楹秀蔓曲¶
成蘿薜之衣砌石生蓮直起芙蓉之座則有捨身童子¶
戾止巖扄忍辱仙人來儀磵户都人野彦希梵席而投¶
裾趙羙燕餘望齊庭而繼履莫不青鳬委貫俱欣不捨¶
<pb:KR4h0022_WYG_850-8b>¶
之檀紫具兼眀共化無縁之力故能使琱形畫塔象設¶
年滋彩帙瑶箱龍編月乆豈西周之道備南國之風成¶
者乎爰有寺主等覃機色外練迹塵間浴甘露於身田¶
集祥風於性宇栖情不二起初地之權授手大千猶擁¶
彌天之具縣令等或公侯百代元貂列駟之門或文史¶
三冬吐鳯廽鸞之客銅章墨綬任切臨人鐵印黄簮功¶
宣陸漸局(一作/扄)牛烹而待價肆蠖屈以來伸揮鏠九折¶
之隅作鏡䨇流之外録事抑元等丹軒紫紱家傳方面¶
<pb:KR4h0022_WYG_850-9a>¶
之勲驥子魚文地列膏腴之右昔承隋運屢委天書爰¶
自皇初顓流帝禮等賨渝之奉漢類㣲濮之匡周咸申¶
白馬之盟並受飛龍之託故能遺風罔墜代濟其羙望¶
重西南功宣法俗咸以為絃歌小政猶篆德而垂芳鍾¶
&KR0034;㣲榮尚銘勲而作鍳况乎神威自在方傳宰匠之功¶
豈可棟宇常存不勒山河之賛爰託幽鄙奉揚㣲猷敢¶
宣此義而為頌曰天地定位君臣作極道在巖廊功霑¶
寰域尚清皇盻猶歌帝力况我能仁惟神不測誕生迦¶
<pb:KR4h0022_WYG_850-9b>¶
室利見王城機覃有應業㑹無生長驅定境振旅魔營¶
恩兼動植勢絶随迎鷰山傾仞鶴林埋景惠日西沉慈¶
波東騁競窺靈相争參佛影月殿分城雲龕動嶺長江¶
舊域廣漢遺區川分潼峽塞接岷渝閭閻四㑹亭障威¶
紓爰開寶地實控名都霞牆百雉雲甍四住紫闕尋煙¶
赭樓結霧波流虹起雷奔蠖歩網罩星鶉璫栖月兎靈¶
機藻繂禪室安閑琱金範玉舉翠浮丹神宫不夜虚室¶
長寒光超有色貺出無端清露花徑飛泉葉户磵緑苔¶
<pb:KR4h0022_WYG_850-10a>¶
秋山蒼樹古茫茫庻類巍巍净山鵞鷺同歸華夷共聚¶
第一義諦寥廓法門迹離生㓕思舉乾坤情迷則復道¶
在為尊惟名與噐萬古長存¶
　　　梓州郪縣兠率寺浮圖碑¶
若夫仙樓白玉窈冥崑閬之墟神闕黄金寂寞蓬瀛之¶
浦斯則岡巒髣髴稽鳯冊而空存島嶼慿陵艤龍舟而¶
罕迨至若按皇軒於夏籙考璿構於殷圖周王北洛之¶
宫秦帝南山之閤西京故事不聽雷霆東國餘基俛臨¶
<pb:KR4h0022_WYG_850-10b>¶
風雨莫不陵遷谷變共榛灌而丘墟火絶烟沉與雲雨¶
而坱芥其有㩀坤(闕/)之寶位借神道之宜扶占象緯而¶
圖基揆川原而宅址蜂蠆映月還臨舎衛之城鴈塔尋¶
雲即對𡺸闍之嶺成而不毁者將斯之謂歟兠率者隋¶
開皇中之所建也爾其林泉紏合之勢山川表裏之制¶
抽紫巖而四絶疊丹峰而萬變連溪拒壑所以控引太¶
虚蒸雲駕雨所以盪洩元氣涪江千仞波潮將旭日争¶
光都城百雉甍棟與晴霞共色信光造化之竒模盡登¶
<pb:KR4h0022_WYG_850-11a>¶
臨之妙境元房霧轉抗金樞於桂岊之前紺殿星開栖¶
玉刹於(闕/)　花落沼近拂天衣澗葉低隂斜籠寳座宵¶
汀鶴警乘鼓吹而齊鳴曉峽猿清挾霜鍾而赴節若乃¶
廵碧磴歴元階鎻&KR1141;登(疑/)綵瓊鋪洞照神姿滿月疑臨¶
石鏡之峰衆馥揚烟似對香爐之岳信可下清人境上¶
配天都為勝地之先鳴執名山之右契者也爰有信弟¶
子某乙等夙祛塵網早植慈根悲梵室之未𢎞悼禪居¶
之猶𥚹以為上棟下宇河圖避風雨之災廣榭崇䑓時¶
<pb:KR4h0022_WYG_850-11b>¶
令著髙眀之宅是以菩提長者競㓗雲烟之壇天帝人¶
王争闢仙宫之塔則知威容下麗群生鮮瞻仰之因材¶
樸重琱黎人有子來之地乃於寺内建浮圖一所某年¶
月日郷望等兆基𢎞願繼發净因陵轢中天規模大壯¶
髙列砌架廽浮輊軒直上千尋周廽百歩占氣候景神¶
祗叶幽賛之功揆墨端行班倕逞絶群之思收岱宗之¶
杞梓聚崑山之玉石土兼五色金逾百練龍蟠萬栱策¶
屏翳而髙驤鶴矯千楣冠扶摇而獨運重簷藹藹雲將¶
<pb:KR4h0022_WYG_850-12a>¶
反覆於櫺軒洞宇寥寥風伯栖遑於户牖仙娥去月旅¶
方鏡而忘歸寶婺辭星攀圓璫而未返元甍湛䨴若鵬¶
飛之戾九天丹楹聮騫如鳯翔之㩀千仞每至韶光照¶
野爽靄晴遥列郊墟於四野開雲氣於千里風恬雨霽¶
烟霧藻天地之容野曠川眀風景挾江山之助則有琱¶
簾綉軸排净域而停輪寳騎銀鞍指珍䑓而聳轡於是¶
披岫幌抵巖扄攀翠椱而三休歩元梁而十憇廊軒外¶
厰淑氣長延隂室中開鮮颷自激俯環瀛而極野積蘇¶
<pb:KR4h0022_WYG_850-12b>¶
非逺出雲漢而髙踐靈槎可記真福地之殊觀香城之¶
巨麗者乎寺主等沉研二諦振耀三眀抵蒼壁於邪山¶
攬元珠於定水挹其流者曲成般若之縁承其風者濬¶
發菩提之願長史河東裴某風神朗潤操履貞勤蕭條¶
江海之心磊砢氷霜之節下岷關而叱馭寄切全都臨¶
蜀野而宣條功深半刺縣令衞元(闕/)　　河東望族縈¶
髙銅墨任屈絃歌浹辰而風化大行踰月而姦豪屏氣¶
陶潜彭澤自得髙人王吉臨卬仍延重客縣丞胡敬仁¶
<pb:KR4h0022_WYG_850-13a>¶
三河舊徹(疑/)一代良材提鏌鎁而願割跼驊騮而待歩¶
江湖秩(疑作/秋)至方懐縱壑之圖海浪風髙未接垂天之¶
翼郷望等並中和受氣孝友承家才稱江漢之靈地實¶
岷峨之秀或以時良入選擢迹郷鄰或以逾(疑/)望來儀¶
升名郡縣並沐康衢之化俱承比屋之封瞻彼岸而同¶
歸登春䑓而共樂咸以垣墉遽覆猶傳路寢之歌銀鼎¶
俄穹尚勒靈䑓之頌况乎崇基奕奕與天地而争土層¶
構峩峩配山川而永固豈可使宏規在我空存蔽月之¶
<pb:KR4h0022_WYG_850-13b>¶
基雄筆同時不借凌雲之氣謹聞命矣乃作銘云¶
二象成紀三才定位開剖太虚導引元氣紛紛化迹颷¶
颷聖致行傑趣約歸同葉(疑/)異法王西眷教迹東遊功¶
超道茂義冠儒流丹青既備棟宇旋周梵宫霞積香閤¶
星浮緬想規蓬瀛金臺廻起曠瞻崑閬瑶房峻峙壯矣¶
名都神居攸止大哉英服兹峰誕紀金䋲對嶺玉牓分¶
岑松扄委欝桂幌深沉雲龕(疑/)晦煙洞花深重巒霧結¶
複磵泉吟肅肅禪衆遥遥淨境鹿野經文龍宫拂影梵¶
<pb:KR4h0022_WYG_850-14a>¶
臻金室光來石井峽曉猿清池曛警岷峨舊族江漢英¶
姿争開法願重峻崇基占雲接廡揆景分墀天人合應¶
幽顯呈期靈思孤出神模獨霧積千楹霞張萬栱玉牖¶
星羅璿璫月擁複榭龍蟠重甍鳯聳峩峩峻岊奕奕崇標¶
琱簾切漢寳綴陵霄深窓閟景洞户流颷銀缸夕映珠¶
鐸晨摇我辭秦隴來遊巴蜀勝地歸心名都憇足甫建¶
郷縣頻移灰燭聿從良時尋妙躅曠望原陸周流江汜¶
桃李春風芙蓉秋水烟霞四面關山千里他郷寓目兹¶
<pb:KR4h0022_WYG_850-14b>¶
焉復幾¶
　¶
　¶
　¶
　¶
　¶
　¶
　文苑英華巻八百五十一¶
