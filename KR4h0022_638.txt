# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:57.680844
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷六百三十九
<pb:KR4h0022_WYG_638-1a>¶
欽定四庫全書¶
　文苑英華巻六百三十九　宋　李昉等　編¶
　薦舉下¶
　　為濮陽公舉人自代狀一首¶
　　為尚書渤海公舉人自代狀一首¶
　　為懐州刺史舉人自代狀一首¶
　　為滎陽公奏(一作/舉)王克明等充縣令主簿狀一首¶
　　為滎陽公舉人自代狀一首¶
<pb:KR4h0022_WYG_638-1b>¶
　　為鹽州奏李孚判官狀一首¶
　　為濮陽公奏韓琮等四人狀一首¶
　　為安平公奏杜勝等四人狀一首¶
　　薦前漢州刺史薛元賞狀一首¶
　　薦前淮南節度掌書記殿中御史狀一首¶
　　薦澧州刺史崔雲狀一首¶
　　薦觀察判官陸暢請章服狀一首¶
　　　為薦濮陽公陳許舉(集作/請)人自代狀¶
<pb:KR4h0022_WYG_638-2a>¶
　　　　　　　　　　　　　　　李商隱¶
右臣伏準某年月日勑内外文武官上後三日舉一人¶
自代者臣伏見前件官欒郤舊族鄒魯名儒鏡納無私¶
(集作/疫)山髙不讓而又循牆戒切銘座規深蘭省辭榮竹¶
符出守漢悲來暮晉有去思晦而轉明(集作/彰)浼而尤白¶
既還綸閣復掌禮闈人驚吞鳯之才士切登龍之譽(集/作)¶
(望/)及司版籍以副地官比按西羗孤忠靡失(集作按比/罔差初終)¶
(靡/失)居然國器實映朝倫今沔水無兵武昌非險用為亷¶
<pb:KR4h0022_WYG_638-2b>¶
問尚鬰廟謀臣所部乃秦韓戰伐之鄉周鄭郊圻之邑¶
軍踰千乗地控三州若以代臣必為名将敢希睿澤曲¶
遂愚𠂻俾寛竊位之譏冀受(集作/獲)進賢之賞干冐陳薦¶
無任兢越謹録奏聞伏聼勑㫖　某官崔蠡(在/前)¶
　　　為懐州刺史舉人自代狀¶
右臣伏準建中元(集作/一)年正月五日勑内外文武官到¶
任三日舉一人自代者臣伏見前件官汾陽啓胄沙麓¶
遺芳佩觽之辰平居不戲加冠已後出言成章本以詩¶
<pb:KR4h0022_WYG_638-3a>¶
書綽有機斷奉隂郭之良躅(集作/徹)御(集作/御非)馬鄧之明(集/作)¶
(成/)規臣以(集作/與)其祖禰已來藩宣相接雲臺髙議同承¶
鍾鼎之餘麟閣舊圖共著河山之誓交深志見年齊道¶
均今河内名邦覃懐巨郡南蕃鳯闕平分晉鄭之交北¶
控羊腸方有干戈之役推讓雖循於故事薦聞實切於¶
私誠伏乞聖恩特允臣志無任感恩推賢之至謹録奏¶
聞伏聼勑㫖¶
　　　為尚書渤海公舉人自代狀¶
<pb:KR4h0022_WYG_638-3b>¶
　　　　某官周墀¶
右臣伏準某年月日勑内外文武官上後舉一人自代¶
者伏以京邑為四方之極咸秦乃天下之樞必命英髦¶
以居尹正臣謬䝉抽擢素乏材能将何以風彩章臺羽¶
儀華囿(集作/省)况又方營咸(集作/凾)鄗畢肇(集作/肇建)園陵苟推¶
擇之不先則顛覆而斯在前件官莊栗以裕簡嚴而寛¶
玉無寒温松有霜雪頃居内署實事文皇引𥚑而外朝¶
莫知視草而中言罔漏洎分符近甸亷印雄藩不狥物¶
<pb:KR4h0022_WYG_638-4a>¶
以沽名善推誠而立斷渾(集作/藹)若全器宜乎在庭儻召¶
以急宣被之眷渥必能明張條目峻立隄防肅千里之¶
封畿惣(集作/殷)五都之貨殖軒(英華作/燕非)臺禹穴無虧充奉¶
之儀漢苑秦陵盡絶椎埋之黨特乞俯廻宸斷用授當¶
仁免今日之叨恩冀他時之上賞干冐陳薦兢越伏深¶
　　　　某官崔龜從¶
伏以内史故事例帶銀青尹正舊儀平揖令僕必資髦¶
碩方備次遷臣特以鯫儒猥丁昌運位崇八座官紹三¶
<pb:KR4h0022_WYG_638-4b>¶
王况駕有上僊居當晏出務煩廐置役重津途儻讓爵¶
之不思則敗官而斯疚前件官荆岑挺價赤堇揚鋒禀¶
松筠四序之榮包金石一定之調由中及外自誠而明¶
昨者故鄣利遷朝臺受律隱之清節無媿於投香江革¶
歸資唯聞於单舸必能集同軌之㑹奉因山之儀使桴¶
鼓稀鳴建瓴流化伏乞特廻鳯詔以命龜從成聖朝棫¶
樸之詩減㣲臣維鵜之刺干黷旒扆伏用兢惶¶
　　　為滎陽公舉王克明等充縣令主簿狀¶
<pb:KR4h0022_WYG_638-5a>¶
　　　　　　　　　　　　　　　前　人¶
以前件狀如前伏以臣所部控聨谿洞叅錯蠻髦水接¶
重湖山當五嶺縱有天官注(集作/恣非)擬多縁地理幽遐或¶
不出上京已發徒勞之歎或蹔來屬邑即聞歸去之辭¶
既經久而不謀亦柔良而曷寄臣謬膺亷部慮在曠官¶
儻旬朔以無言則賦輿而必闕前件官或膏梁遺胄或¶
英俊下僚雖寓遐陬久從試吏假之銅墨有意於鳴琴¶
委以簿書不羞其棲棘既聞績用合有甄昇一則復逺¶
<pb:KR4h0022_WYG_638-5b>¶
俗之凋殘一則輕㣲臣之憂責苟事因請託跡渉貪殘¶
将有負於斯人豈敢逃於舉主伏乞希卑聼咸賜即真¶
干冐宸嚴無任兢越¶
　　　為滎陽公桂州舉人自代狀¶
　　　　某官裴俅¶
右臣伏準某年某月日勑内外文武官上後舉一人自¶
代者伏見前件官&KR1548;鄉茂族洛下名生處家國以必聞¶
善兄弟而無瘉而又南翬耀彩東箭含筠身先較藝之¶
<pb:KR4h0022_WYG_638-6a>¶
場首出觀光之籍從外府而允稱賢佐立中臺而克號¶
清郎洎時急昌言官登大諌楊阜常規於法服陳羣盡¶
削其封章實於不咈之朝能守勿欺之㫖臣所部俗分¶
蠻徼地控越城藉威畧以靖封隅資簡惠而安疲瘵願¶
廻殊渥以授當仁豈㣲敬仲(英華作豈/為敬重非)之才兼有伯游¶
之長俯從牢讓方免曠官特冀宸嚴曲垂矜許干冐陳¶
讓惶越無任¶
　　　為鹽州刺史奏舉李孚判官狀¶
<pb:KR4h0022_WYG_638-6b>¶
　　　　　　　　　　　　　　　前　人¶
　　　　某官李孚¶
右件官克生公族早履宦途器實幹時辯能専對加之¶
夙明韜畧久逐旌旃頃為己知屈從吏議許休文之流¶
浪萬里非賖王仲宣之播遷三年未遇儉而不懟困且¶
能通雖何恤於無家良可悲其絶籍去歲以惟新之命¶
大洽鴻私亦既旋還合從叙用開成五年十一月十三¶
日吏曹已注右威衞倉曹叅軍授官未謝又䝉挾名除¶
<pb:KR4h0022_WYG_638-7a>¶
替初云牽復仍迫屢空京口劉生方思鵝炙洛陽蘇子¶
已弊貂裘方今崇唐(集作/帝)堯敦厚之恩推魏文光榮(集/作)¶
(榮/樂)之㫖豈令棄良材於散地化王孫為(英華作/於非)旅人臣¶
素乏器能叨膺任使控緑池之要地守清澤之堅城将¶
以宣布威靈彈壓氛祲苟咨謀失所佐理非材豈惟墮¶
此軍聲兼且傷於朝寄臣深自計孚實當仁况又得於¶
諸宗且兼通舊諸葛均有因依之分龎士元多鍳裁之¶
恩是敢輙黷宸階乞榮賔席使得盡其風力佐彼邉陲¶
<pb:KR4h0022_WYG_638-7b>¶
錐處平原之囊必將頴脫劒拭華隂之土粗雪幽沉請¶
依資賜授一官充臣防禦判官干冒冕旒無任戰越¶
　　　為濮陽公陳奏韓琮等四人充判官狀¶
　　　　韓琮¶
右件官早中殊科榮推雅度絃柔以直濟伏而清頃佐¶
憲臺且丁家難當䘮而齒未嘗見既祥而琴不成聲逮¶
此變除未䝉抽擢臣頃居(闕/)守琮已列賔僚謀之既臧¶
剛亦不吐願稽中選榮借外藩伏請依資賜授憲官充¶
<pb:KR4h0022_WYG_638-8a>¶
臣節度判官¶
　　　　叚環¶
右件官言思無諂(集作/邪)學就有道屢為從事甞佐正人¶
加以富有文辭精於草𨽻雋而且檢通亦不流臣所部¶
稍逺京都每繁章奏敢兹上請乞以自隨狀請依資賜¶
授憲官充臣節度掌書記¶
　　　　裴蘧¶
右件官魯國名儒&KR1548;鄉右族松寒更翠馬老不迷臣昔¶
<pb:KR4h0022_WYG_638-8b>¶
忝鑿(英華作/監非)門辟為記室屬辭而夙構無異論兵而故¶
校多歸畫(集作/委)以前籌見其餘地伏以前任大理評事¶
已三十三箇月比於流輩已是滯淹伏請特授憲官充¶
臣觀察支使¶
　　　　夏侯曈¶
右件官藏器於身為仁由已齊莊難犯勁挺不摇臣任¶
切循良(集作/拊循)務繁稽勾思留仙尉以重賔階伏請依資¶
改授一官充臣節度廵官以前件狀如前臣四朝受任¶
<pb:KR4h0022_WYG_638-9a>¶
三鎮叨榮慕碣石之築宫廣延儒雅効西河之擁篲樂¶
得賢才韓琮等竝無所因依不由請託久諳才地堪列¶
幕庭伏希殊私盡允誠請謹録奏聞伏聽勑㫖¶
　　　為安平公兖州奏杜勝等四人充判官狀¶
　　　　杜勝¶
右件官流慶相門榮名詞苑當仁罕讓見義敢為符彩¶
極高涯涘難挹臣前任已奏為判官臨事而每見公方¶
與語而必相𢎞益今臣寄分團結(集作/練)任切訓齊将奉¶
<pb:KR4h0022_WYG_638-9b>¶
廟謨實在賔彦賜守本官充臣團練判官¶
　　　　趙䀸¶
右件官洛下名生山東茂族仁實堪富天爵極高妙選¶
文場亟仕侯國珪璋特達蘭杜芬馨今臣亷問大藩澄¶
清列部籍其謩畫共讃朝經伏請賜守本官充臣觀察¶
判官¶
　　　　李藩¶
右件官文囿馳聲賔階擅美口含言瑞身出禮門前任¶
<pb:KR4h0022_WYG_638-10a>¶
已奏為判官馭(集作/遥)下而和易不流臨事而貞方有執¶
今臣移叅國用務切軍須實假平均以同計畫伏請賜¶
本官充臣觀察支使¶
　　　　盧涇¶
右件官博渉典經該覈流畧自魯壁所壊汲家之藏三¶
篋能知五車盡究加之文采兼以器能前者為臣屬僚¶
甞在州推獄明斷而不容吏黯哀矜而莫有人寃今者¶
團練之司稽廵是切每(集作/直)思奨勑(集作/効)非敢用情伏¶
<pb:KR4h0022_WYG_638-10b>¶
請依資賜授法官充臣都團練廵官以前件狀如前伏¶
以長人者必以吏分勞逸開幕者亦用士為重輕若不¶
樹人何以報國况臣素無勲効謬竊寵榮至於賢才敢¶
恡筐篚前件官竝推賔彦堪賛藩條伏希殊私盡允誠¶
請謹録奏聞伏聽勑㫖¶
　　　薦前漢州刺史薛元賞狀　　張次宗¶
右件官明敏多才幹能有用甞列班行之任亦専繁劇¶
之司廣漢在蜀川之中最為大郡凋瘵之後為理甚難¶
<pb:KR4h0022_WYG_638-11a>¶
流庸自占者過九千家田業開闢者踰五百頃修兵甲¶
則戎備斯足置什器則公用有餘事無不周去有遺美¶
臣任當亷察備覩政能伏望聖恩特垂甄奨¶
　　　薦前淮南節度掌書記殿中御史李躔狀¶
　　　　　　　　　　　　　　　前　人¶
右件官禀性端方臨事果毅有清介之節擅文華之名¶
操心不回居約可久臣去年有狀已具薦論累月在京¶
未䝉奨擢儻置之諫署或授以憲官視(一作/迹)其為人必¶
<pb:KR4h0022_WYG_638-11b>¶
能稱職輙再具論奏伏望天恩俯賜裁酌謹奏¶
　　　薦前澧州刺史崔雲狀¶
右伏以前件官業尚儒學才通吏事言行無玷終始可¶
觀有古人歲寒之心得君子時中之道所歴五郡去皆¶
見思或在危疑之中能全名節或當徵發之際不擾疲¶
人自理澧陽課績尤異得賦歛變通之法置郵館供待¶
之資創立隄防修繕城洫事必可久政皆有經臣任忝¶
宣風諳其履行若在郡無此實効豈敢輙有薦論伏望¶
<pb:KR4h0022_WYG_638-12a>¶
聖恩特加奨擢¶
　　　薦觀察判官陸暢請章服狀¶
右件官植性謹和蒞事周敏詞賦中第篇什成名應物¶
而精力有餘處煩而變通靡滯所委公事按牘雖(一作/甚)¶
多巨細無遺部斷尤速領刑獄之重人自不寃頒亷察¶
之條法皆可久凖勑文使下檢校官凡至五品便得賜¶
緋今陸暢前任秘書丞已是登朝五品即頗與格文相¶
當又職事脩舉合當甄奨臣先已有狀未䝉允許今輙¶
<pb:KR4h0022_WYG_638-12b>¶
敢再具論奏伏望天恩特賜章服¶
　¶
　¶
　¶
　¶
　¶
　¶
　文苑英華巻六百三十九¶
