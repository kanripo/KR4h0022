# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:05.709130
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷八百十八
<pb:KR4h0022_WYG_817-1a>¶
欽定四庫全書¶
　文苑英華巻八百十八　　宋　李昉等　編¶
　釋氏二¶
　院下¶
　　常州建安寺止觀院記一首¶
　　廬山黄石巖院記一首¶
　佛像上¶
　　利州北題佛龕記一首¶
<pb:KR4h0022_WYG_817-1b>¶
　　福州南澗寺上方石像記一首¶
　　移佛記一首¶
　　再修成都府大聖慈寺金銅普賢菩薩記一首¶
　　繡西方大慈大悲阿彌陀佛記一首¶
　　畫千手千眼大悲菩薩記一首¶
　　䕫州始興寺移鐵像記一首¶
　　院下¶
　　　常州建安寺止觀院記　　　梁　肅¶
<pb:KR4h0022_WYG_817-2a>¶
沙門釋法顒啓精廬于建安寺西北隅與比丘衆勸請¶
天台湛然大師轉法輪于其間尊天台之道以導後學¶
故署其堂曰止觀初南嶽祖師受於惠文禪師以授智¶
者大師於是乎有止觀法門大㫖止謂之定觀謂之惠¶
演是二徳(集作/法)攝持萬行自凡夫妄想訖諸佛智地以¶
契經㣲言括其源流正其所歸圓解然後能圓修圓修¶
然後能圓證此其畧也自智者五葉傳至今大師當像¶
法之中誕敷其教使在家之徒撥邪反正如天雲䧏雨¶
<pb:KR4h0022_WYG_817-2b>¶
無草木不潤升其堂者甚衆其後進入室不十數人法¶
顒與居一焉予以為法門有三觀遂徴之此堂盖非縁¶
不成空也有之以為利假也不廣不狹不奢不陋中也¶
又以净名之喻宫室謂於虚空然(集有/後字)不能成隨其心¶
净則一切境净作一物而觀者獲數善焉又况我大師¶
居之為斯人之庇乎小子忝遊師門故不敢不志時大¶
厯九年冬十一月日記¶
　　　廬山黄石巖(文粹有/禪字)院記　　劉　軻¶
<pb:KR4h0022_WYG_817-3a>¶
古老有言曰太極之氣積而為(二字/作成)一山岳洩而(一無/而字)為¶
川瀆然則匡阜之氣(一作/境)其大也(一作/者)乎庚辰嵗山客¶
劉軻採拾恠異自麓至頂却下半里餘次于黄石巖巖¶
中有棲禪子不知其幾許臘而&KR0347;行峻節人事難能僕¶
髙其人而信宿忘返(一無此/十八字)乃(一作/及)賾其輕重頗見其¶
宅心之地乃問其住年但手指松桂云初(一無/此字)毫髪我¶
植今環人臂烏飛兎走吾復何齒矧卯戌之昬旦霜炎¶
之凍灰(廬山記拾/遺作炙)生落之榮悴去留之沿泝雖云云(一/作)¶
<pb:KR4h0022_WYG_817-3b>¶
(之/非)自彼而於我蔑如也於戲向非巖房峭絶僧行孤峙¶
則人境兩失故(文粹無此字/一本作固)其宜也復何言哉觀夫煙¶
雲生於(一作/雜乎)履舄風嵐出(一作嵐/靄生)於襟袖羣形浩擾俶¶
(一作/併)人(或作/入)眸子每至煙雨初霽山光澄練泠泠仙語¶
如在耳右况又聳凌兢上冥冥安(一作/焉)知不能與洪涯¶
(一作/崖)接袂浮丘連駕盈縮造化吐納顥氣絶慙容於厚¶
面逺喧卑於腥(一作/之臊)穢乎何不得然(四字一作不/得而然者)蓋鈎¶
也餌也名為利鈎利為名餌吞鈎食餌手足羈鎻彼安¶
<pb:KR4h0022_WYG_817-4a>¶
(一作/焉)得跳躍於此乎是知夫禪僧心去桎梏(一作夫禪/子脫去桎)¶
(梏/)四支宣展動與雲無心静將石何機物我一致端邪¶
徑塞僕所謂非斯人不能住斯境也禪師宜春人俗姓¶
劉名常進時人以師乆住遂以其姓易其巖名也(一作/云)¶
　　佛像上¶
　　　利州北題佛龕記　　　　　蘇　頲¶
禮部尚書兼益州大都督府長史使持節劒南安南(一/作)¶
(按/察)節度諸軍州事許國公蘇頲敬造因寓言曰吾見夫¶
<pb:KR4h0022_WYG_817-4b>¶
山連岷嶓水合江沲山兮水兮路窮嶮鬱南望兮此(一/作)¶
(北/)情多吾又見像法住世于巖之阿百千萬億兮相觀¶
我載琢載追兮吾匪他伊古昔兮焦吕(擬作/莒)不懼必忠¶
信兮艱危若何故吾因空而即有孰不廻向以檀那行¶
矣些陽景頽兮翠改色隂風起兮自増波¶
　　　福州南澗寺上方石像記　　歐陽詹¶
萬物闐闐各由襲沿無襲無沿而忽以然苟非妖恠實¶
為珍慶斯石像者其珍慶歟始孕靈韞質朕兆未見則¶
<pb:KR4h0022_WYG_817-5a>¶
峩峩巨石巖峭山立鎮郡城之前阜壓蓮宫之上界海¶
若鞭而莫動天將泐而終固皇唐天寳八年五月六日¶
清晝忽騰雲傍(集作/旁)湧驟雨来集驚颷環駭軒(文粹/作匉)訇¶
杳冥雄雄者雷騞然中震迸火噴(一作/焚)野大聲殷空岑¶
嶺躨跜潭洞&KR0619;蕩須臾風雨散雲雷収激(文粹/作頂)辟輪囷¶
斬焉中闢南委地以梯(集作/柹)落北干霄而碣(一作/掲)樹不¶
上不下不西不東亭亭厥心隠出(文粹作/隠隠)真像三十二¶
相具八十種好備列侍環衞品覺有序莊嚴供養文物¶
<pb:KR4h0022_WYG_817-5b>¶
咸秩融(蜀本/作端)然慈面儼矣儀形似倚雪山而授法如開¶
月殿以趺坐異矣哉不曰博聞乎未聆於既往不曰多¶
智乎罔測其所来且物之堅莫堅於石况髙厚廣袤又¶
羣石之傑一朝𤓰剖中有雕琢其為造石之初致有相¶
於外封乎其為有石之後入無間以内攻乎噫不可以¶
人事徴試請以神化察巍巍釋氏發揮道精其身既傾¶
其神不生等二儀以通變齊四大而有力教於時有所¶
頽靡人於教有所忸怩則為不可思議以煦以吹故示¶
<pb:KR4h0022_WYG_817-6a>¶
此無跡之跡難然之然俾知其(集無/其字)我存存入(集無/入字)我¶
之門經曰千百億化身蓋隨感而應茲身者則千百億¶
之一焉昔諸佛報現皆托於有命則有生有生則有㓕¶
曷若因其不朽之物憑乎(集作/其)不動之基形既長存法¶
亦隨是與夫為童兒(集作/男)而出世假長者以来化𤣥𤣥¶
之徼則雖一永永之利則不侔可以禮足而悔罪寄影¶
以安樂予則求福不回者焚香跪仰或從釋子之後故¶
於(文粹/作為)巉巉之餘仭聊書其所由来貞元六年七月十¶
<pb:KR4h0022_WYG_817-6b>¶
五日記¶
　　　移佛記　　　　　　　　　沈亞之¶
元和四年三月五日杭州報恩寺長老與其鄉閭父子¶
將徙故佛像歸復于其寺佛至乃饗長老使白其由於¶
亞之而求詳録焉沈子曰西域之有神教流於東域中¶
者其教像法其法者名曰佛自稱曰天人師又曰世尊¶
出其言亦曰經驗其經之説佛去世而後摹其形焉像¶
其真與衆瞻仰之故法之言像由斯(一有/興字)也其或範金¶
<pb:KR4h0022_WYG_817-7a>¶
鐵以為之合土木以為之堅之以脂膠飾之以丹漆五¶
色然後形神儼然成其像舉其數體有為尊而坐者有¶
為卑而拱立者有跪(集有/者字)如受教諭者有執樂而絃者¶
吹者有具其形恠荷戈而勉强者有瞋目而叱咤者摹¶
鬼神焉此為像之外者也其性之㫖為戒慎焉(集無/焉字)正¶
邪去惡為濟渡力導盲聾警沉溺使民無不善如我仁¶
誼慈惠然此為像之内者也又說有已来之生来生之¶
後生為福則福應為禍則禍應因縁化而設其㫖或由¶
<pb:KR4h0022_WYG_817-7b>¶
是舉域大敬自天子逹於庶人一信佛之来於今六(集/作)¶
(八/)百餘年矣其間亦時神恠焉先天中其寺之佛事具¶
足如向之所有無何水火(集作/大是)災生民流沉溺于是邦¶
其寺之佛事卑而拱立者跪而(集作/如)受教諭者執樂而¶
絃者吹者衞而荷戈叱咤者皆毁也散其宇皆落唯尊¶
而坐者獨巋焉而存由是納去又重其裝(集作/莊)敬焉數¶
嵗其鄉人後生敵惡者十誡其三四故此鄉之人思其¶
功力復求而歸之與其敵惡誡(一作是欲/誡敵惡)而(一有/與字)敬順¶
<pb:KR4h0022_WYG_817-8a>¶
之道明矣嗟乎忠信仁誼不舒信於人乆矣而皆以已¶
生来生之後因縁禍福之説化行矣(集作/焉)今余因長老¶
請余記移佛之由遂得道教之意(集無/此字)所以意者欲使¶
羣生隨其機以悟之其機髙者其性惠見其内像而内¶
覺發其心而能至其正其機下者其性回見其外變(一/作)¶
(像/)而外覺反其心而後歸其正是故精麤其内外之像¶
以陳之¶
　　　再修成都府大聖慈寺金銅普賢菩薩記¶
<pb:KR4h0022_WYG_817-8b>¶
　　　　　　　　　　　　　　　韋　臯¶
真如常寂色相假名法本無縁誠感必應大慈寺普賢¶
像蓋大照和尚傳教沙門體源之所造也儀合天表制¶
侔神工蓮開慈顔月滿毫相昔普賢以𢎞誓願於南贍¶
部洲贊釋迦文㧞羣生苦而塵俗昬智莫覩真相雖同¶
諸法究竟寂静而隨所應為現其身即色即空皆菩薩¶
行自昔鎔于寺之東像成功巨莫能締構危棟洩雨頽¶
墉生榛狐狸梟鷲號嘯昏晝於戲明可以照幽晦教可¶
<pb:KR4h0022_WYG_817-9a>¶
以逹羣迷何廢興之變隂隲於冥數昔大厯初有髙行¶
僧不知何許人曰斯像後十年而廢二十年而復興我¶
今皇帝神聖纂圖詔四方藍宇修舊起廢斯其明效也¶
臯因降誕慶辰肅羣寮戒武旅上崇景福齋于斯寺觀¶
象王雄傑天眼慈矚(一作/瞻)禮足諦視怳如有神而廢故¶
湫漏殆無人跡將何以昭誘沉淪發揮誠敬遂南遷百¶
餘歩度宏規開正殿因詔㫖諭羣心千夫唱萬夫和奮¶
贔屓岑穹崇横絙運巨力㧞始雷殷而地轉歘雲旋以¶
<pb:KR4h0022_WYG_817-9b>¶
山廽面西方而聖教攸歸鎮坤維而蠢類知向於是平¶
坎窞翦䝉籠横空凖䋲審曲面勢連廊靄以雲屬三橋¶
掲其虹指廓廣庭之漫漫増重門之巘巘是知至道黙¶
存於濁刼元功必啓於康時不然何神像巍巍冠諸有¶
相乆而弛廢將有待而興乎觀其左壓華陽之勝中據¶
雄都之盛岷江灌其前趾玉壘秀其西偏足以彰㑹昌¶
之福地𢎞一方之善誘安得不大其棟宇規正神居哉¶
夫像未(一作/設)陵夷去聖彌逺言教者必滯於物遺物者¶
<pb:KR4h0022_WYG_817-10a>¶
亦住於空將求乎中𢎞我至教乃擇釋子逹真源之所¶
歸者于以居之臯受命方鎮十有七年求所以贊皇猷¶
裨大化嘗以萬人之心不俟懲誡靡然歸善者釋氏之¶
教𢎞矣况冥祐昭報大彰于時崇而守之亦同歸於理¶
也是用上承聖意䖍奉天心存像存教以勸其善貞元¶
十七年十一月二十日劒南西川節度觀察處置并雲¶
南安撫等使光禄大夫檢校司徒兼中書令成都尹南¶
康郡王韋臯記并書¶
<pb:KR4h0022_WYG_817-10b>¶
　　　繡西方大慈大悲阿彌陀佛記　穆　員¶
儒之執䘮也極其哀止於毁其於既往也則無及焉西¶
方聖人以大慈大悲為功追䕶往生為誓凡爾銜卹靡¶
至克窮罔極如有求而不獲者何末由斯而洩之貞元¶
八年百一旬有六日我伯姊前烏程令𢎞農楊萃(一作/華)¶
故夫人之䘮再周先是哀子泰衡嵩復觀洎女子(子字/一作)¶
(十/娘)相與號曰我之生也自親之生今我報親幾何而既¶
何先王制禮不即人心何羲和迅節不恤余慕於是合¶
<pb:KR4h0022_WYG_817-11a>¶
哀僝聖誠而禱之男𡨕其心女集其指迨茲日而阿彌¶
陀佛現嗚呼西方之教念焉斯至矧是像也一縷一哀¶
一哀一聖凡億萬縷為億萬聖億萬大慈大悲一(一作/壹)¶
之乎爾願其為追䕶也可訾量哉泰等毁傷見者之神¶
號墮鄰人之淚是月之慕有逾其初舅氏員撫而廣之¶
曰親之於子也生三年而免於懐子之於親氏䘮三年¶
而免於服是則服之終也豈哀之終乎記所謂君子有¶
終身之憂盖哀之終也此又哀之終也豈孝之終也經¶
<pb:KR4h0022_WYG_817-11b>¶
曰立身揚名以顯於後世夙興夜寐無忝爾所生此孝¶
之終也若然者爾之孝爾之哀偕爾身齊爾性於是始¶
孝何痛夫終焉員悲不能文强為之記¶
　　　畫千手千眼大悲菩薩記¶
貞元七年孟夏月再旬有六日我伯姊𢎞農楊氏夫人¶
之䘮朞女秘書省正字河東裴求巳妻痛夫四序往而¶
還萬化周而始慈顔復覩終天無期伏念身體髪膚重¶
於所受不敢以毁生為報其發於一號者則昊(一作/旻)穹¶
<pb:KR4h0022_WYG_817-12a>¶
可聞泉壤可徹恭西方之教有追䕶之功崇建是像庶¶
乎有及吾聞之古之泣血不必以血為淚痛之至者如¶
泣血焉是像也起爾一心成千手千眼自素為繢自繢¶
為相自相為聖自聖為福所以復于爾所生者庸非爾¶
之血乎希㣲窈𡨕之聞(一作/間)惟至可至之至者孰至於¶
哀哀爾思舅氏員自以一虧而不復續者骨&KR0079;之謂泣¶
撫其事從而記(一作/紀)之¶
　　　䕫州始興寺移鐵像記　　　劉禹錫¶
<pb:KR4h0022_WYG_817-12b>¶
佛薪盡于乹竺而像教東行是法平等故所至為净土¶
是身應供故隨念如降生先是魚復人有以利金為彌¶
勒像者重千鈞睟容瑞相人天兩足鳬氏卒事而他工¶
未備故寓于西偏不知其幾年矣寺僧法照瞻禮發信¶
赤肩白足入諸天(集作/大)域乃至聚落無空過者積十餘¶
年得信財無量繇是購工以嘗巧募徒而畢力四軰増¶
増工麾以肱中樞外脉隂轉陽動歘如地湧岌如山行¶
大匠無言尊容嚮明青蓮承趺金獸捧持藻井花鬘葱¶
<pb:KR4h0022_WYG_817-13a>¶
蘢四垂邑人膜拜如佛出世法照以願力能就泣於(集/作)¶
(于/)佛前因持片石乞詞以示後按此寺始於宇文周初¶
瀕江卑庳皇唐神龍中為水所壊有波那頼耶國僧廣¶
照浮海而至頓錫不去遂移於今道塲所山曰磨刀嶺¶
曰虎岡其經始與克終(集作/修)皆蕃僧是力後之有志者¶
豈無人哉法照䕫人姓穆氏年十有五出家依江陵名¶
僧受具肇自貞元二十年甲申歸此寺願崇建有為凡¶
修大殿立菩薩大弟子侍佛左右逮長慶癸夘有成其¶
<pb:KR4h0022_WYG_817-13b>¶
善植徳本者歟¶
　¶
　¶
　¶
　¶
　¶
　¶
　文苑英華巻八百十八¶
