# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:05.667124
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷八百十七
<pb:KR4h0022_WYG_817-1a>¶
欽定四庫全書¶
　文苑英華巻八百十七　　宋　李昉等　編¶
　釋氏¶
　寺¶
　　九華山化成寺記　　　修香山寺記¶
　　成都府新修福成寺記　柳州復太雲寺記¶
　　復戒業寺記¶
　院上¶
<pb:KR4h0022_WYG_817-1b>¶
　　潭州法華院記¶
　　梵閣寺常凖上人精院記¶
　　寺¶
　　　九華山化成寺記　　　　　費冠卿¶
九華山古號九子山崛起大江之東揖灊廬於西岸儼¶
削成於天外旁臨千餘里高峯峻嶺臣焉連岡走隴子¶
焉自元氣凝結幾萬斯年六朝建都此為關輔人視山¶
而天長山閱人以波逝其間聖后賢臣詠歌迭興言不¶
<pb:KR4h0022_WYG_817-2a>¶
及者茲山屈焉開元末有僧檀號張姓自郡舒至為鄉¶
老胡彦請住廣度男女時豪所嫉長吏不明熒(疑/)其居¶
而廢之時有僧地藏則新羅王子金氏近屬頂聳竒骨¶
軀長七尺而力倍百夫嘗曰六籍寰中三清術内唯第¶
一義與方寸合落髪渉海捨舟而徒睹茲山於雲端自¶
千里而勁進披榛援藟跨峯越壑得谷中之地靣陽而¶
寛平其土黒壤其泉滑甘巖棲澗汲以示高潔曽遇毒¶
螫端坐無念有美婦人作禮饋藥云小兒無知願出泉¶
<pb:KR4h0022_WYG_817-2b>¶
補過應視坐石石間潗㵫(二字一作逕/過不視疑)時人謂九子神¶
焉素願寫四部經遂下山至南陵有俞蕩等寫獻焉自¶
此歸山跡絶人里逮至徳初有諸葛節等自麓登峯山¶
深無人雲日雖鮮明居唯一僧閉目石室其旁折足鼎¶
中唯白土少米烹而食之羣老投地號泣和尚苦行若¶
此某等深過已出泉布買檀公舊地敢冒死請大師從¶
之近山之人聞者四集伐木築室煥乎禪居有上首僧¶
勝諭(一作/瑜)等同建臺殿楩柟豫章土地生焉斷而斵之¶
<pb:KR4h0022_WYG_817-3a>¶
珷玞琪瓊不求他山肆其磨礱開鑿澞(一作/溪)澗盡成稻¶
田相水攸瀦為放生池乃當殿設釋伽文像左右備飾¶
次立朱臺掛蒲牢於其中立樓門以冠其寺丹素交彩¶
層層倚空嵒巒隊起於前靣松檜陣横於後嶺日月晦¶
明以増其危雲霞聚散而變其狀松聲猿嘯相與斷續¶
都非人間也建中初張公嚴典是邦仰師高風施捨甚¶
厚因移舊額奏置寺焉本州牧賢者到寺(一作/終)嚴師之¶
敬西江估客於雲外見山施帛若干疋錢若干緡焚香¶
<pb:KR4h0022_WYG_817-3b>¶
作禮遥以祈祐師廣徳焉况親承善誘感悟深哉旁邑¶
豪右一瞻一禮必獻桑土豈諸牧不合禮焉富商大族¶
(一作/旅)輕其産哉道徳感也本國聞之相與渡海其徒寔¶
衆師憂無糧發石得土其色青白不墋如麵夏則食兼¶
土冬則衣半火無少長畬田採薪自給中嵗領一從者¶
居于南臺自緝麻衣其重兼鈞堂中榻上唯此而已池¶
邉建臺厝四部經終日焚香獨味深㫖時年九十九貞¶
元十年夏忽召衆告别罔知攸適但聞山鳴石隕感動¶
<pb:KR4h0022_WYG_817-4a>¶
無情及將㓕有尼侍者来未及語寺中古鐘無聲墮地¶
尼来入室堂椽三壊吾師其神歟趺坐函中經三周星¶
開將入塔顔狀亦如活時舁動骨節若撼金鎻經云菩¶
薩鈎鎻百骸鳴矣基塔之地發光如火其圓光與其佛¶
廟羣材締構衆力保䕶施一金錢報一重果下為輪王¶
上登聖地昔有䕶法良吏洎施力僧檀越等具刻名于¶
石士疾殁代不能立殊績以濟衆又不能破餘財崇勝¶
因縁啄腥羶顧兒婦生為人非死為鬼責悲哉時元和¶
<pb:KR4h0022_WYG_817-4b>¶
癸巳嵗予閒居山下㓜所聞見謹而録之孟秋十五日¶
記¶
　　　修香山寺記　　　　　　　白居易¶
洛都四郊山水之勝龍門首焉龍門十寺觀遊之勝香¶
山首焉香山之壊乆矣樓亭騫崩佛寺(集作/僧)暴露士君¶
子惜之予亦惜之佛弟子耻之予亦耻之頃予為太(集/作)¶
(庶/)子賔客分司東都時性好閒逰靈跡勝㮣靡不周覽¶
每至茲寺慨然有完葺之願焉迨今七八年幸為山林¶
<pb:KR4h0022_WYG_817-5a>¶
(一作/水)主足償初心復始願之秋也似有縁㑹果成就之¶
噫予早與故相國元公(四字集作/元相國)㣲之定交於生死之¶
間𡨕心於因果之際去年秋㣲之將薨以墓誌文見託¶
既而元氏之老狀其臧獲輿馬綾帛洎銀鞍玉帶之物¶
價當六七十萬為謝文之贄来致於予予念平生分文¶
不當辭贄不當納自秦抵洛往返者再三訖不得已乃¶
(集無/乃字)囬施茲寺因(一作/固)請悲智僧清閒主張之命謹幹¶
將士(一作/仕)復掌理之始自寺前亭一所登寺橋一所連¶
<pb:KR4h0022_WYG_817-5b>¶
橋廊七間次至石樓一所連樓廊六間次東佛龕大屋¶
十一間次南賔院堂一所小大屋共七間凡支壊補缺¶
疊(集作/壘)隤覆漏圬墁之功必精赭堊之飾必良雖一日¶
必葺越三月而就譬如長者壊宅鬱為道師化成於是¶
龕像無燥濕陊泐之危寺僧有經行宴坐之安逰者得¶
息肩觀者得寓目關塞之氣色龍潭之景象香山之泉¶
石石樓之風月與往来者耳目一時而新士君子佛弟¶
子豁然如釋憾刷耻之為者(集無/者字)清閑上人與予及㣲¶
<pb:KR4h0022_WYG_817-6a>¶
之皆宿舊也交情願力盡得知之感往(一作/性非)念来歡(一/作)¶
(歎/)且賛曰凡此利益皆名功徳而是功徳應歸㣲之必¶
有以滅夙殃薦𡨕福也予應曰嗚呼乗此功徳安知化¶
刼不與㣲之結後縁於茲土(一作/西方)乎因此行願安知他¶
生不與㣲之復同遊於茲寺乎言及於斯漣然(集作/而)涕¶
下唐太和六年八月一日河南尹太原白居易記¶
　　　成都府新修福成寺記　　　劉禹錫¶
益城有(集無/有字)右門街(集作/御)大逵坦然西馳曰石笋街街¶
<pb:KR4h0022_WYG_817-6b>¶
之北有仁祠形焉直啓曰福成寺寺之殿臺與城之樓¶
交錯相輝綉干碧霄望之如崑閬間物太和四年蜀帥¶
非將材不修邊備南詔君長諜得内空乗隙坌入鬭于¶
城下或縱火以駭衆此寺乃焚高門修廊委為寒燼(集/作)¶
(爐/)如是者再嵗帝念坤維丞相復来山川如迎父老相¶
識環視故地寺為燋墟遹興起廢之歎爰有植因之願乃¶
命主俸吏以吾緡錢三十萬為經營之基自公来思蜀¶
號無事時康嵗稔人樂檀施公言既先應如决川乃傾¶
<pb:KR4h0022_WYG_817-7a>¶
囊禇乃出懐袖勝因化愚惠(集作/慧)力攝慳男奔女驟急¶
於徴令匠者度材以指衆徒藝者運思以役衆技斤鋸¶
磨礱丁丁登登陶者儲精圬者効能歘自火宅復為金¶
䋲沿故鼎新因毁成妍華夷縱觀萬目同聳既告訖役¶
公来(闕/)　雲鮮日潤輝映前後於是都人舞抃而謡曰¶
昔公去此福成以燬今公重還福成復宇民安軍治亦¶
如此寺庸可勿紀乎公實聞斯言遂折簡見命謹月而¶
日之時太和某年某月日大檀越具官封爵叚氏其他¶
<pb:KR4h0022_WYG_817-7b>¶
發大願者程功董事者自中貴人及賔介(一作/僚)將吏若¶
僧徒偕籍之而刻于石¶
　　　柳州(石本有/重字)復大雲寺記　　柳宗元¶
越人信祥而易殺傲化而偭仁病且憂則聚巫師用鷄¶
卜始則殺小牲不可則殺中牲又不可則殺大牲而又¶
不可則訣親戚飾死事曰神不置我已矣因不食蔽面¶
死以故户易耗田易荒而蓄字不孳董之禮則頑束之¶
刑則逃唯浮圖(集作/屠)事神而語大可因而入焉有以佐¶
<pb:KR4h0022_WYG_817-8a>¶
教化柳州始以邦命置四寺其三在水北而大雲寺在¶
水南水北環治城六百室水南三百室俄而水南火大¶
雲寺焚而不復且百年三百室之人失其所依歸復立¶
神而殺焉元和十年刺史柳宗元始至逐神于隠逺而¶
取其地其傍有小僧舎闢之廣大逵逹横術北屬之江¶
告于大府取寺之故名作大門以字掲之立東西序崇¶
佛廟(集作/室)為學者居㑹其徒而委之食使擊磬皷鍾以¶
嚴其道而傳其(石本/無其)言而人始復去鬼息殺而務趣於¶
<pb:KR4h0022_WYG_817-8b>¶
仁愛病且憂其有告焉而順之庶乎教夷之宜也凡立¶
屋大小若干楹凡闢地南北東西若干畝凡樹木若干¶
本竹三萬竿圃百畦田若干塍治事僧曰退思曰令寰¶
曰道堅後二年十月十六日寺皆復就¶
　　　復戒業寺記　　　　　　　沈亞之¶
皇都左輔其屬縣朝邑縣令王鄆言能改作便民嘗(集/作)¶
(當/)有緇衣遷寺戒業民不便鄆復之初蒲㓂李懐光既¶
虜其屬將收其㪚卒聚之長春宫城圜朝邑室廬皆殘¶
<pb:KR4h0022_WYG_817-9a>¶
燼寺宇益毁其後緇衣以為居近郭苦遊兵乃聚黨與¶
謀遷之西岡縈垣侵社地又治殿廡諸墓墳壠當其下¶
者輙平去是時鄆為尉固止之緇衣之魁得他吏與交¶
通為助故尉終不能制日(一作/因)縱其徒於民間為禍福¶
語以動惑之民無老㓜男女争相率以奉所欲顧尉(集/作)¶
(畏/)已後耳及鄆為令乃元和七年也明年召緇衣宿老¶
師弟子與語曰緇衣之道非能逾仁義以無害故天子¶
許留國中前者緇衣無狀徙其居西岡之上侵社地壊¶
<pb:KR4h0022_WYG_817-9b>¶
丘塚夫社國之尊祭也丘塚人之反本也今爾(集作/而)曹¶
自為其居侵壊之是寜無害耶某昔争之不得身(一作/故)¶
常慄慄抱痛願得自効以快意今能亟復幸善不能亦¶
且論擊矣民聞之皆大喜故以其年十一月悉還其故¶
九年余東適邯鄲走蒲關朝邑令為具(闕/)　前奉酒於¶
余因請以其事次於(集作/于)文¶
　　院上¶
　　　潭州法華院記　　　　　　于　頔¶
<pb:KR4h0022_WYG_817-10a>¶
長沙郡之安國寺寺之北偏法華院結構始畢光明𢎞¶
敞依之者有其㫖乎即我湖南伯御史中丞楊公竭孝¶
思追大福報罔極于所恃也於戲萬法性離也言説非¶
法也然捨言説無以辯了義詮實相繇是經教生焉佛¶
說九部法華為最其逗機也韜靈珠於髻上指衆寳於¶
藏内藥草沐莖葉之雨諸子恱羊鹿之車其㑹真也以¶
開示悟入誘羣迷令得佛知見以㑹三歸一為上乗令¶
知法真際至於如是性如是相了縁起叩寂滅億刼諸¶
<pb:KR4h0022_WYG_817-10b>¶
佛乃能知之其餘聲聞辟支如稻麻竹葦不得其㣲宻¶
也若有受持讀誦勇猛堅固我為勝因果亦隨之即揚¶
州龍興寺阿闍梨靈祐鑽研嵗乆深解義趣常為寳函¶
以授信心仍大署其背曰功滿三千其道乃圓百福萬¶
善充塞沙界中丞先太夫人滎陽鄭氏以閨門尊重之¶
徳奉西方清净之教歸命道士且業是經是(一作/時)有明¶
晦我無間斷居無幾實盈其數焉常願極精慮罄泉貝¶
大依佛事共揚光烈嗚呼風樹之感霜露之悲入肺肝¶
<pb:KR4h0022_WYG_817-11a>¶
者可勝道耶今位登方伯輕千乗之貴捐萬鍾之禄隳¶
心裂膽䖍紹前志此所不敢一日而忘其親也先是此¶
地松竹葱蒨含絶世之異觀者百軰曽無頌聲公乗時¶
多暇髙歩廊廡宻獲勝勢其心快然因心計手指付于¶
匠吏經時而成之堂殿崔嵬以切雲軒廊䆗窱而䟽風¶
皎嚴净而無塵若釋梵之天宫大徳僧懐逺秀掩珪璧¶
操陵霜雪是故啓請為其主張加之以田産因之以臧¶
獲受用具足無遣乏相嘗聞於經曰造塔廟建形像旃¶
<pb:KR4h0022_WYG_817-11b>¶
檀沉水彩畫裝鉸如是功徳福不唐捐伏知必有以資¶
窈冥闢往路揮斥萬有騰陵三界巍巍尊識補賢聖處¶
信决定矣其或否者我教其誣乎恭惟先太夫人誠敬¶
齋莊髙明惠和道可以裨補隂教禮可以綢繆婦則早¶
居穆伯之器有賢子三人始在童孺則自教誨非雅言¶
正味不道不食使中和淳粹之氣飽飫其腑藏焉故中¶
司洎令弟兵部郎中凝大理評事凌皆擢進士髙第以¶
清風累徳文學政事振休聲于宇内議者謂玉昆金友¶
<pb:KR4h0022_WYG_817-12a>¶
如三山峙立三川横流焉後之君子非但寳地覩此誌¶
可以知上有聖謨之美下有大孝之嗣矣公永懐慟絶¶
不忍握管濡墨以文字自導其意見托序述乃惕然而¶
書之¶
　　　梵閣寺常凖上人精院記　　符　載¶
峯巒不巉峭無以為泰華院宇不嚴麗無以為梵閣此¶
寺之有此院猶頭之載冕弁目之懸眸子有闕是者謂¶
之顒昂丈夫其實誣之矣蜀郡豪也其民侈而夸者有¶
<pb:KR4h0022_WYG_817-12b>¶
之其土腴而譁者有之偶得静地黄金以梯(一作賤/疑作棧)梵¶
閣據龜城犀浦之間背郭六七里而遥擺喧傲俗已有¶
真趣及履吾之精院也非天雲而髙非川澤而深非江¶
海而逺非山林而静滿庭多修竹古樹喬柯宻葉扶踈¶
膠轕其下向有茅齋洞啓晨朝日出光照屋棟一聞鍾¶
磬焚香掃地其心泠然也亭午無人經行林中凡鳥不¶
来時聞(一作/雲非)天風其形飄然也沉沉子夜清宵夐絶唯¶
餘皓月鋪軒洞牖其氣凝然也夫人之神不靈者耳目¶
<pb:KR4h0022_WYG_817-13a>¶
泥也居處蕪也思慮昏也苟身棲清静(一作/净)之域目睇¶
澄鮮之境心遊寂寞之地雖妄想有金城湯池之固不¶
得與吾為敵矣余為六塵組織困於懴洗嘗與一二善¶
友跳身此来高僧逹客㣲言相誘刹那之下我得(一作/得我)¶
本性况復主人棲處偃仰動淹星嵗哉院主姓瞿氏真¶
釋種也行業如圭璧標韻如松鶴毗尼大藏啓其關鎻¶
壇塲之上鬱有風稱弟子以羸漏之質入旃檀之林嗅¶
聞馨香身意快樂故書美以示於道流欲使後之君子¶
<pb:KR4h0022_WYG_817-13b>¶
逰其地覩其文明其人知余詞之不鹵莽也丁亥嵗正¶
月辛卯國家郊天之日也試太常寺協律郎攝監察御¶
史符載厚之記¶
　¶
　¶
　¶
　¶
　文苑英華巻八百十七¶
