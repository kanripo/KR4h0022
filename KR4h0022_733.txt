# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:01.813439
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷七百三十三
<pb:KR4h0022_WYG_733-1a>¶
欽定四庫全書¶
　文苑英華巻七百三十三　宋　李昉等　編¶
　餞送十六¶
　　送趙大秀才徃江陵序一首¶
　　送韋七秀才序一首　　送元秀才序一首¶
　　送豆盧膺秀才南遊序一首¶
　　送婁圖南秀才遊江南序一首¶
　　送苑論序一首　　　　送侯權秀才序一首¶
<pb:KR4h0022_WYG_733-1b>¶
　　送丘儒赴舉序一首　　吉州送簡師序一首¶
　　送同年任畹歸蜀序一首¶
　　送薛處士序一首¶
　　送豆盧處士謁宋丞相序一首¶
　　送侯道士還太白山序一首¶
　　送小鷄山樵人序一首¶
　　　送趙大秀才徃江陵序　　　栁宗元¶
士之知感激許與常欲(蜀本無/欲字)以有報爲志者則凡志¶
<pb:KR4h0022_WYG_733-2a>¶
乎道者咸願爲之如趙生庶乎哉來謂余曰宗人尚書¶
以碩德崇功由交廣臨荆州仁我若子姓恩禮重(集作/備)¶
厚有賢子爲御史好學而甚文友我若同生歡欣交通¶
我誠樂爲之用甚不辭也不幸遭重痼六旬而後知人¶
方其急也大懼不克報尚書公之恩又懼無以當御史¶
君之心以没毎念於(集作/于)是則未嘗不䀌然内傷若受¶
鋒刃自是而後調藥石時飲食生血補氣强筋植骨榮¶
衛之和膂力之剛迨今兹始全然爲人舒幹抗首文翰¶
<pb:KR4h0022_WYG_733-2b>¶
端麗其材足以用敢辭而徃以効於戱下其言云爾自¶
吾竄永州三(一作/四)年趙生亟見視其狀專(蜀本/作恭)謹愿慤¶
觀其跡温宻簡靖聞其言徑直端誠自尚書理(理蜀本/作之爲)¶
荆州異政日至至則趙生喜(蜀本/作震)抃起立伸目四顧不¶
啻若自已而爲之者誠宜有報知已之道又誠宜有大¶
賢而爲之知也是行也趙生其將奮六翮翔千里以爲¶
轅門大府之重増羽儀之盛其爲美矣故余繼之以辭¶
　　　送韋七秀才序¶
<pb:KR4h0022_WYG_733-3a>¶
所謂先聲後實者豈唯兵用之然(一本無/然字)雖士亦然若¶
今由州郡抵有司求進士者嵗數百人咸多爲文辭道¶
今語古角夸麗務富厚有司一朝而受者㡬千萬言讀¶
不能十一即偃仰疲耗目眩而不欲視心廢而不欲營¶
如此而曰吾能不遺士者僞也唯聲先焉者讀至其文¶
辭心目必專以故少不勝京兆韋中立其文懿且髙其¶
行愿以恒試其藝益工乆與居益見其賢然而進三年¶
連不勝是豈拙於爲聲者歟或以韋生之不勝爲有司¶
<pb:KR4h0022_WYG_733-3b>¶
罪余曰非也糓梁子曰心志旣通而名譽不聞友之過¶
也名譽旣聞而有司不以告有司之過也人之視聽有¶
所止神志有所不及古之道名譽未至不以罪有司而¶
况乎今(集作/今乎)韋生樂植乎内而不欲揚乎外其志非也¶
孔子不避名譽以致其道今韋生仗其文簡其友思自¶
得於有司抑非古人之道歟將行也余爲之言旣以遷¶
其人又以移其友且使惑(興國本/作或)者知釋有司也¶
　　　送元秀才序¶
<pb:KR4h0022_WYG_733-4a>¶
周乎志者窮躓不能變其操周乎藝者屈抑不能貶其¶
名其或處心定氣居斯二者雖有窮屈之患則君子不¶
患矣元氏之子其殆庶乎言(集作/貌)恭而信行端而靜勇¶
於講學急於進業旣遊京師寓居仄陋無使令之僮闕¶
交易之財可謂窮躓矣而操愈(集作/逾)厲志之周也才濬¶
而清詞簡而備工於言理長於應卒從計京師受丙科¶
之薦獻藝春卿當三黜之辱可謂屈抑矣而名益茂藝¶
之周也茍非處心定氣則曷能如此哉余聞其欲退家¶
<pb:KR4h0022_WYG_733-4b>¶
殷墟脩志増藝懼其沉欝傷氣懐憤而不逹乃徃送而¶
諭焉夫有湛盧豪曹之噐者患不得犀兕而剸之不患¶
其不利也今子有其噐宣其利乘其時夫何患焉磨厲¶
而坐待之可也遂欣欣而去¶
　　　送豆盧膺秀才南遊序¶
君子病無乎内而餙乎外有乎内而不餙乎外者無乎¶
内而餙乎外則是設機(集作/覆)爲穽也禍孰大焉有乎内¶
而不餙乎外則是焚梓毁璞也詬孰甚焉於是有切瑳¶
<pb:KR4h0022_WYG_733-5a>¶
(集作/磋)琢磨鏃礪栝羽之道聖人以爲重豆盧生内之有¶
者也余是以好之而欲其遂焉而恒以㓜孤羸餒爲懼¶
恤恤焉遊諸侯求給乎是是固所以有乎内者也然而¶
不克專志於學餙乎外者未大吾願子以詩禮爲冠屨¶
以春秋爲襟帶以圖史爲佩服琅乎璆璜衝牙之響發¶
焉煌乎山龍華蟲之采列焉則揖讓周旋乎宗廟朝廷¶
斯可也惜乎余無禄食於世不克稱其欲成其志而姑¶
欲其速反也故詩而序云¶
<pb:KR4h0022_WYG_733-5b>¶
　　　送婁圖南秀才遊江(集作/淮)南序¶
僕未冠求進士聞婁君名甚熟其所爲歌詩傳詠都中¶
通數經及羣書當時爲文章若崔比部于衛尉相與稱¶
其文(集有/衆字)皆曰納言曽孫也而又有是咸推讓爲先登¶
後十餘年僕自尚書郎謫來零陵覯婁君猶爲白衣居¶
無室宇出無僮御僕深異而訊之乃曰今夫取科者交¶
貴勢倚親戚合則挿羽翮生風濤沛焉而有餘吾無有¶
也不則饜飲食馳堅良以歡(集無/此字)歡于朋徒相貿爲資¶
<pb:KR4h0022_WYG_733-6a>¶
相易爲名有不諾者以氣排之吾無有也不則多䈥力¶
善造請朝夕屈折於恒人之前走髙門邀大車矯笑而¶
僞言卑陬而姁媮偷一旦之容以售其伎吾無有也自¶
度卒不能堪其勞故舍之而遊逾江湖(集作/湖江)出豫章至¶
南海復由桂而下也少好道士言餌藥爲夀未盡其術¶
故行(蜀本/作徃)且求之僕聞而愈疑徃時觀得進士者不必¶
若婁君之言又少能類婁君之文學又無納言之大德¶
以爲之祖無比部衛尉以爲之知而升名者百數十人¶
<pb:KR4h0022_WYG_733-6b>¶
今婁君非不足也顧不樂而遁耳因爲余留三年他日¶
又曰吾所以求於心者未克今其行也余旣異其遁於¶
名而又德其久留於我也故爲之言夫君子之出以行¶
道也其處以獨善其身也今天下理平主上亟下求士¶
之詔婁君智可以任軄用事文可以宣風歌德行於世¶
必有合其道而進薦之者遽而爲處士吾以爲非時將¶
曰老而就休耶則甚少且銳羸而自養耶則甚碩且武¶
問其所以處咸無名焉若茍焉以圖夀爲道又非吾之¶
<pb:KR4h0022_WYG_733-7a>¶
所謂道也夫形軀之寓於土非吾能私之幸而好求堯¶
舜孔子之道(集作/志)唯恐不得幸而遇行堯舜孔子之道¶
唯恐不慊若是而壽可也求之而得行之而慊雖夭其¶
誰悲今將以呼嘘爲食咀嚼爲神無事爲閒不死爲生¶
則深山之木石大澤之龜虵皆老而久其於(蜀本作/於其)道¶
何如也僕甞學(集有/於字)儒時(集作/持)之不得以陷於是以出¶
則窮以處則乖其不宜言道也審矣以吾子見私於僕¶
而又重其去故竊言而書之而宻授焉¶
<pb:KR4h0022_WYG_733-7b>¶
　　　送苑論登第後歸覲詩序¶
八年冬余與馬邑苑言揚聨貢於京師自時而後車必¶
挂轊席必交袵量其志知其達於昭代究其文辯其勝¶
於太常探而討之則明韜於淳朴(集作/朴厚)之質行浮於休¶
顯之聞遊公卿之間質直而不犯恪謹而不懾交同列¶
之羣以誠信聞余拜而兄之以爲執誼而固臨節不奪¶
在兄而已是嵗小司徒顧公守春官之缺而權擇士之¶
柄明年春同趨權衡之下並就重輕之試觀其掉鞅於¶
<pb:KR4h0022_WYG_733-8a>¶
術藝之場遊刃乎文翰之林風雨生(集作/交)於筆札雲霞¶
發於簡牘左右圜視朋儕拱手甚可壯也二月丙子有¶
司題甲乙之科掲於南宫余與兄又聨登焉余不厚顔¶
懐愧而陪其遊久矣夏四月告歸荆衡拜手行邁輪移¶
都門之轍轅指秦嶺之路方將髙堂稱慶里閈更賀曵¶
裾峨冠榮南諸侯之邦遐登王粲之樓髙視劉表之榻¶
桂枝片玉光生於家是宜砥啇雒之阻艱帶江漢之浩¶
蕩(集有/以字)談笑顧盼超越千里而無倦極也然而景熾氣¶
<pb:KR4h0022_WYG_733-8b>¶
燠徃即南方乘陵炎雲呼吸温風可無敬乎愼進藥石¶
保安其躬是亦非兄之所宜私也羣公追餞於覇陵列¶
筵而觴送逺之賦圭璋交映或授首簡於余曰子非知¶
言揚者乎安得而黙耶余書而授之(一作余受/而書之)編於羣¶
玉之右非不知讓貴傳信焉爾¶
　　　送侯權秀才序　　　　　　白居易¶
貞元十五年秋余始舉進士與侯生俱爲宣城守所貢¶
明年春余中春官第旣入仕凡歴四朝才朽命剥蹇躓¶
<pb:KR4h0022_WYG_733-9a>¶
不暇去年各蒙不次恩遷尚書郎掌誥西掖然青衫未¶
解白髪已多矣時子尚爲京師旅人見除書走來賀余¶
因從容問其官名則曰無得矣問其生業則曰無加矣¶
問其僕乘囊輜則曰日削月朘矣問别來㡬何時則曰¶
二十有三年矣嗟乎侯生當宣城别時文才志氣我爾¶
不相下今余猶小得遇子卒無成由子而言余不爲不¶
遇爾嗟乎侯生命實爲之謂之何哉言未竟又有行色¶
且曰欲謁東諸侯恐不知我(集作/我知)者多請一言以寵别¶
<pb:KR4h0022_WYG_733-9b>¶
余方直閣慨然竊書命筆以序之爾¶
　　　送丘儒赴舉序　　　　　　皇甫湜¶
吾居河隂丘生敲門請曰儒貴求知余謹自露願以是¶
非賜决語其學如猗頓之富聽其音如清廟之樂觀其¶
刻意勵行如奉商鞅之法而懼秦刑吾驚而與之遊踰¶
年將鬬其藝於洛下吾逺來(集有/遊字)洛下喻之曰子知市¶
乎懐貝玉以之名都之肆未有不售者也挈而之三家¶
之墅未有不爲盗困幸矣(集作盗/而困矣)子將安寘哉京師具¶
<pb:KR4h0022_WYG_733-10a>¶
才市也一人不知子也他人知子一門不容子也他門¶
容子子謹持其所有以徃未有不成者也今子之類固¶
少勢能移事者稀爲一不知爲一相移白變而復(集作/爲)¶
黒倒上而爲下吾末如之何矣生不信而試果困而見¶
吾酌酒而賀之曰謹持貝玉以徃之都市可矣曰諾乃¶
序其行¶
　　　吉州送簡師序¶
鳯羽而麟毛鳥與獸也經傳以興比於聖人豈非以其¶
<pb:KR4h0022_WYG_733-10b>¶
心不以其形者耶師雖佛其名而儒其行雖夷狄其衣¶
服而人其知(三字文粹作/仁義其心)雖未齒於士與鳯麟類矣不¶
猶愈於冠儒冠服朝服或(集作/惑)溺於滛恠之說以斁彛¶
倫者耶嗚呼師吾獨賢也刑部侍郎昌黎韓愈旣貶於¶
(集作/於字)潮州浮屠之徒(集作浮/屠之士)歡快以抃師獨憤起訪余¶
求序行以資適潮不顧蛇山鰐水萬里之險毒若將朝¶
得進拜而夕死可者嗚呼悲夫吾絆(集有/而字)不得侣師以¶
馳¶
<pb:KR4h0022_WYG_733-11a>¶
　　　送同年任畹歸蜀序　　　　沈亞之¶
十年新及第進士將去都乃大宴朝賢卿士與來㑹樂¶
而都中樂工倡優女子皆坐優人前贊舞百奮袖出席¶
於是堂上下匏吹絃簧大奏即暮旣罷生揖語亞之曰¶
吾家世居蜀嘗以進士得第吾少能嗣其業幸余之文¶
得稱甚光願爲我序還家之榮亞之辭謝不敏曰願無¶
讓曰始生與兄來舉進士得黜(集作/絀)及綴字爲便口之¶
句歴贄其文於公卿之門由是一嵗而知名八年成都¶
<pb:KR4h0022_WYG_733-11b>¶
貢士生名在貢首九年生與其兄式貢京兆京兆籍貢¶
名生爲亞首生之兄益在列下十年禮部第士生名在¶
甲乙如是而後歸亞之以爲相如還蜀之榮而生未後¶
也¶
　　　送薛處士序　　　　　　　杜　牧¶
處士之名何哉潜山隠市皆處士也在山也且非頑如¶
木石也在市也亦非愚如市人也盖有大智不得大用¶
故羞耻不出寧反與市人木石爲伍也國有大智之人¶
<pb:KR4h0022_WYG_733-12a>¶
不能大用是國病也故處士之名自負也謗國也非大¶
君子其孰能當之薛君之處(文粹有/士字)盖自負也果能窺¶
測堯舜孔子之道使指制有方弛張不窮則上之命一¶
日來子之廬子之身一日立上之朝使我軰居則來問¶
學仕則來問政千辯萬索滔滔而得若如此則善茍未¶
至是而遽名曰處士雖吾子自負其不爲矯歟某敢用¶
此贈行¶
　　　送豆盧處士謁宋丞相序　　陸龜蒙¶
<pb:KR4h0022_WYG_733-12b>¶
龜蒙讀揚雄所爲書知太𤣥凖易法言凖論語晩得文¶
中子王先生中說又知其書與法言相類道之始塞而¶
終通子雲軌範(集作/乾乾)不足當也何者子雲仕於西漢末¶
屬莾賢用事時皆進符命取寵雄獨黙黙以窮愁著書¶
病不得免人希至其門止一侯巴(漢書/作芭)從之受太𤣥法¶
言而已文中子生於隋代知聖人之道不行歸河汾間¶
脩先君之業九年而功就謂之王氏六經門徒(集無/徒字)弟¶
子有若鉅鹿魏公河南(疑作濟南/集作清河)房公京兆杜公代郡¶
<pb:KR4h0022_WYG_733-13a>¶
李公咸北靣稱師受王佐之道隋亡文中子没門人歸¶
於唐盡發文中子所受之道左右其理(集作/治)文皇(集作/太宗)¶
每歎曰魏徴教我功業如此恨不使封德彛見之逮今¶
十八聖舉其君必曰太宗舉其相(集作/臣)必曰房魏上下¶
之心耻不及貞觀則生人受賜足矣豈非文中子之道¶
始塞而終通乎丈人文中子外諸孫也誦文中子之書¶
不絶于口率弟兄耕稼以自給一旦訪(集作/謂)龜蒙曰宣¶
中(集作/仲非)兵荒來人不足犬豕之食安能遂退藏耶吾從¶
<pb:KR4h0022_WYG_733-13b>¶
子相天下矣吾西而見之龜蒙曰丈人外族之門人實¶
作良輔今復家有丞相必以房魏之道致君中興是内¶
外有德於四海也此行徒東歸也(一作/乎)丞相未升甲科¶
時年纔出弱冠龜蒙幸得叅遊中以兄事之許與膠固¶
形於詠歌及丞相爲朝鉅儒居侍從之列龜䝉江湖邊¶
(集作/間)病不能起一耒而耕一船而漁有文三十編有書¶
數千幖未嘗干東諸侯(四字集作干/求諸侯門)故没没(集作/汲汲)然無¶
一人道着名字今丞相方築太平之基架羣材立清廟¶
<pb:KR4h0022_WYG_733-14a>¶
丈人乘閒宴語幽仄試丞相意復念以小榭(集作/杠)城北¶
秋霖聲髙中夜對榻有苦吟生耶因丈人之行叙房魏¶
得王佐之道丞相追貞觀之風小子復言曩日之分雜¶
而書之用以爲送¶
　　　送侯道士還太白山序¶
侯生嘗舉進士名彤作七言詩甚有態度不見十年自¶
云冄貢於有司藝不中度輙得黜齟齬不與世合去入¶
老子法中作道士更名雲多居太白山在雄州西南梁¶
<pb:KR4h0022_WYG_733-14b>¶
州之地苦寒霜雪恒積雖夏五六月赫日在上羣峯若¶
焚我獨皓然玉竦巖壁澗壑之木不數百(集作/十)年不能¶
爲材及其堅良又不與他等居(集作/民)乘是氣皆壽而不¶
衰况(集作/矧)養生者耶吾今南遊天台旣將復而老焉余¶
曰夫物命乎天者人不能有存乎人者天不能奪推其¶
氣則謂(集作/爲)之一考其命則有懸絶不類者焉余曰噫¶
(集無/三字)居恒寒之地而不夭者吾不信也居恒燠之地而¶
不壽者吾不信也信其(集作/乎)命乎天者人不能有而已¶
<pb:KR4h0022_WYG_733-15a>¶
矣傳曰仁者壽則恒寒之地不仁者夭而死矣恒燠之¶
地仁者壽而生矣苟恒寒之地壽其不仁者恒燠之地¶
夭其仁者是寒燠爲不祥之氣又何以佐天地之生植¶
乎哉如此則居寒而壽居燠而夭吾益不信也信其(集/作)¶
(乎/)存乎人者天不能奪而已矣或曰仁者夀不仁者亦¶
壽不仁者夭仁者亦夭吾又不知命乎天存乎人果可¶
信乎未也無乃自壽自夭自仁自不仁耶天不能與之¶
(集無/之字)又安能奪也(集作/耶)行(集作/信)矣子姑務乎仁無以山¶
<pb:KR4h0022_WYG_733-15b>¶
寒自欺則吾亦信子之(集作/而之)壽矣¶
　　　送小鷄山樵人序¶
小鷄山在震澤西出吳胥門背朝日行四十里得野步¶
市曰光福光福西五里得土山山土多石寡無大林木¶
率生小櫟樸樕皆薪材直吳之㸑此爲助焉連延廣袤¶
不一其主爲書畫疆界(一作/互)以相授自冡至麓凡二百¶
弓東北倍髙而加半焉余所置多少如此余家大小之¶
口二十月費米十斛飯成理魚蔌軰十觧(一作/斛)薪然後¶
<pb:KR4h0022_WYG_733-16a>¶
已四時賓祭沭浴澣濯疾病湯藥粥糜(一作/糜粥)在外嵗入¶
五千束足矣其掌而供事者顧及小鷄之樵甿也乾符¶
六年春弗雨夏支流將絶八月暴雨而巨艑可實而行¶
之矣九月朔方置薪二百五十於門召而責之曰吾一¶
夏來撤敗屋㧞庭草以炊雨之明日望爾來矣何數亷¶
而至晩得非赭吾山而爲汝之利耶吾(一作/老)而欺如名¶
惡何及(英華作/反字)笑曰吾年餘八十矣元和之中(一無/之字)嘗¶
從吏部遊京師人言國家用兵帑金窖粟不足用當時¶
<pb:KR4h0022_WYG_733-16b>¶
江南之賦已重矣殆今盈六十年賦數倍於前不足之¶
聲聞於天下得非專地者之欺甚乎吾有丈夫子五人¶
諸孫亦有丁壯者自盗興以來百役皆在亡無所容又¶
水旱更害吾稼未即死不忍見兒孫寒餒之色雖盡售¶
小鷄之木不足以濡吾家况(一作/矧)一二買名爲偷乎今¶
子一煬竈不給而責吾之深吾將欲移其責於天下之¶
守則吾死不憾矣余嘆之曰汝之信也然當發於余汝¶
姑歸與之酒繼之以歌云¶
<pb:KR4h0022_WYG_733-17a>¶
長其舩兮利其斧輸其薪兮勿予侮田予登兮糓予庾¶
突晨烟兮蓬縷縷窻有明兮編有吉飽而安兮惟編是¶
伍時不用兮吾無撫汝　　一作皆唐文粹¶
　¶
　¶
　¶
　¶
　¶
<pb:KR4h0022_WYG_733-17b>¶
　¶
　¶
　¶
　¶
　¶
　¶
　¶
　文苑英華巻七百三十三¶
