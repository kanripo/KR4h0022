# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:55.435635
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷五百八十三
<pb:KR4h0022_WYG_583-1a>¶
欽定四庫全書¶
　文苑英華卷五百八十三　宋　李昉等　編¶
　宰相雜謝二¶
　　為宰相謝至尊為蒼生祈福表一首¶
　　為李右相謝上上考表一首¶
　　為宰相謝賜竹扇表一首¶
　　為趙公謝賜金石凌表一首¶
　　為盧相公謝恩并謝罷官養疾表一首¶
<pb:KR4h0022_WYG_583-1b>¶
　　代賈相公謝賜馬及銀器錦綵等表一首¶
　　代武相公謝槍旗器甲鞍馬表一首¶
　　代武相公謝借飛龍馬表一首¶
　　代鄭相公謝賜㦸表一首¶
　　代集賢崔相公謝賜官誥表三首¶
　　代宰相謝宣示白野鵲表一首¶
　　代宰相謝宣示白雀白鸚鵒表一首¶
　　代宰相謝賜布帛表一首¶
<pb:KR4h0022_WYG_583-2a>¶
　　代宰相謝降朱書御札表一首¶
　　代史館王相公謝令樞密使宣諭奸邪表一首¶
　　　為宰相謝至尊為蒼生祈福表(𤣥宗/)¶
　　　　　　　　　　　　　　　孫　逖¶
臣等伏見太常寺祝王璵奏陛下自臨御以來未嘗不¶
四更已後夙興盥潄為蒼生祈福每遣公卿方士巡祭¶
川岳祝文虔誠御札親署曾無一字自為聖躬伏請自¶
今以後聖心徇物俯垂矜允下情獲展品物同歡伏以¶
<pb:KR4h0022_WYG_583-2b>¶
虞后浚明但聞恭已周王旰食亦謂憂人未有精意妙¶
門勤祈道寶勞聖躬於夙夜移景福於蒼生遂以為常¶
久而無倦肇自開闢未嘗覩聞雖覆燾之恩豈求報於¶
芻狗而生成之類願効祝於封人天聽不違民心載恱¶
况在臣等特荷殊私莫測神功空慙帝力無任忻慶之¶
至謹奉表陳謝以聞¶
　　　為李右相謝上上考表¶
臣今日伏奉恩㫖垂賜上上考并辭捧讀兢惶戰汗交¶
<pb:KR4h0022_WYG_583-3a>¶
集臣謬以庸薄久塵樞近承奉明命述宣聖謨罪戾猶¶
多涓埃何補豈悟天心善誘宸眷殊常垂翦拂於徳音¶
踰涯越分降恩私於考績超等邁倫雖承含垢之慈終¶
多覆餗之懼無任慙悚之至¶
　　　為宰相謝賜竹扇表¶
高力士至奉宣恩制各賜臣等竹扇及聖賛頼(疑作/賚)以¶
器用俯矜於煩暑博以文章更垂於光拂殊私備及自¶
昔未聞臣等經生謬膺大任雖罄心勵節徒有慕於脩¶
<pb:KR4h0022_WYG_583-3b>¶
篁而淺謝(疑作/識)薄材何足當於睿藻外榮天錫内愧御¶
題善誘之恩則深負乘之責彌懼何以對越休命奉揚¶
𤣥風捧對兢惶罔知攸措不勝感戴之至謹奉表陳謝¶
以聞¶
　　　為趙公謝賜金石凌表　　　權德輿¶
臣憬言伏奉恩敕賜臣金石凌并方及服法并金花銀¶
合一又賜臣蘇膏方及眼赤有瘡方其方皇太子書者¶
鴻私榮貺特發天心受恩拜賜慙怖交集中謝臣聞台¶
<pb:KR4h0022_WYG_583-4a>¶
司之任茂遂羣生而攝衞乖宜自貽病疾理身未暇賦¶
政何堪豈謂上簡宸衷下矜賤質御方靈藥稠叠寵光¶
劑和至精減聖躬所服翰墨𤣥妙降皇儲之書仰光輝¶
而陋目增明承渥澤而沉疴自愈致金石之固通性命¶
之和保持誨諭曲盡慈㫖蠲其煩滯授以康寧省已何¶
功害盈知懼伏惟陛下宣布大和則時無疵癘懋建大¶
中則物以阜安生及昌期自登壽域况臣劣薄待罪樞¶
衡感平施而已深荷殊榮而難報雖隂陽不測犬馬之¶
<pb:KR4h0022_WYG_583-4b>¶
疾頓瘳而日月無私螢燭之光何補生成覆露皆禀睿¶
慈竭力致命豈申愚效無任感恩惶懼之至謹奉表陳¶
謝以聞¶
　　　為盧相公謝恩并請罷官養疾表(徳宗/)¶
　　　　　　　　　　　　　　　高　郢¶
臣邁言今月十四日以在假百日進狀上聞某日中使¶
某奉宣進止令臣在家将養損日朝叅者力疾受恩慙¶
懼交集中謝臣病滿百日法當罷免恩自九天優以賜¶
<pb:KR4h0022_WYG_583-5a>¶
告伏念手足餘疾運用未平風毒常作療除多久臣今¶
若卧叨厚祿坐待全療豈惟日月易淹實亦恩私過幸¶
且台輔為任周行所瞻臣匪服以居既貽官謗沉疴不¶
退又廢公法夙夜循省心愧靡寧雖宸慈曲臨有所不¶
忍而王道平施則惟無私臣既内懷尸曠之慙外廹支¶
體之慮竊恐所攻非一望損彌逺徒闕遵常之典增延¶
憫下之仁如蒙特恩俯遂微懇得從解紱専一就醫則¶
冀形䰟兩安物議皆息全度之澤於此為深無任感恩¶
<pb:KR4h0022_WYG_583-5b>¶
之至謹奉表陳謝以聞¶
　　　代賈相公謝賜馬及銀器錦綵等表¶
　　　　　　　　　　　　　　　權徳輿¶
臣耽言今日中使某奉宣進止以臣所進闗内隴右圖¶
錄十卷特賜馬一匹并銀瓶盤等若干事錦綵等若干¶
疋者承命抃舞震驚失圖伏以聖朝覆幬無私聲敎逺¶
被雖夏書禹貢周制職方重譯所通未若今日臣以末¶
學舊奉昌期常好地理之書頗知河湟之事明徵舊史¶
<pb:KR4h0022_WYG_583-6a>¶
博考𫝊(集作/前)聞夙夜以思嵗時遂久紀諸文字繢以丹¶
青上塵聖聰庶備方志豈謂睿慈𢎞奨寵賚特深出珍¶
華於内府下駔駿於天廐恩榮所及煥麗相輝循顧庸¶
虛曲承蕃錫負乘匪服併切於今無任瞻恩荷戴之至¶
謹奉表陳謝以聞(貞元十四/年九月)¶
　　　代武相公謝槍旗器甲鞍馬表　吕　温¶
臣元衡言今日中使某乙至臣宅奉宣聖㫖賜臣槍旗¶
器甲鞍馬并錦綵等禮殊其數物備其容肅以将威燠¶
<pb:KR4h0022_WYG_583-6b>¶
以昭寵雲澤濡體天光照門抃駭失圖兢惶罔據臣某¶
誠荷誠感頓首頓首臣才無可取進不因人陛下憐其¶
小心知其盡節特紆宸睠謬委台司匡補之益無聞将¶
明之効靡著方俟嚴譴(集作/蒙)忽被殊恩寄重西南任兼¶
中外封開大郡秩正黄樞登壇於六符之階被衮為三¶
軍之帥今古盛典盡在兹日人臣寵貴併(集作/舉)集微躬¶
豈臣孱庸所克負荷非臣隕越所能上報重錦名馬𤣥¶
甲朱旗王事靡盬儼有行色天顏咫尺忽當逺離感戀¶
<pb:KR4h0022_WYG_583-7a>¶
彷徨拜受涕泣(集作/咽)折衝分閫媿非式遏之才榮耀(一/作)¶
(曜/)自天猥辱専征之賜無任感恩激切之至謹奉表陳¶
謝以聞¶
　　　代武相公謝借飛龍馬表¶
臣元衡言伏蒙聖慈借飛龍馬若干匹至京兆府界首¶
者臣謬處台司将明薄(集作/無)効自忝方任恩禮特加奨¶
諭綢繆寵錫輝煥寒衣病藥悉出聖慈匹馬一人咸經¶
御選逺覽圖史近徵耳目如臣蒙幸未見其倫實有何¶
<pb:KR4h0022_WYG_583-7b>¶
功敢當斯遇盡節竭誠在臣子之本分殺身致命報君¶
親之常道竟将何力上答殊私空保丹誠以致灰粉王¶
程靡處天駟言旋仰服皁之有期恨違顏之方始精䰟¶
自越顧步莫留權竒之姿向雲闕以驤首(集作/獨去)悃欵之¶
戀與星影而共馳瞻望天庭罔知所措無任感戴彷徨¶
之至謹奉表陳謝以聞¶
　　　代鄭相公謝賜㦸表(見六百一/十八卷)¶
　　　代集賢崔相公謝賜官誥表　錢　珝¶
<pb:KR4h0022_WYG_583-8a>¶
臣某言伏蒙聖慈賜臣某階某官食邑若干户官誥一¶
通者臣某中謝臣伏以周官所建冡宰是先進階陛之¶
名增井賦以數重在彛典合為渥恩冒寵以來偷安而¶
處不能退讓方懼滿盈詎謂陛下每顧舊章必加優禮¶
雅誥既垂於綸綍侍臣忽降於宫闈五彩相鮮且成文¶
於潤飾萬鈞比重幾無力以捧持聚族咸觀省躬何稱¶
遭遇莫酧於君父寶藏空戒於子孫竊視權衡惟思砥¶
礪臣某無任感恩荷聖激切惶越之至¶
<pb:KR4h0022_WYG_583-8b>¶
　　　同前¶
臣某言今月某日賜臣某官誥一通者臣某中謝臣敢¶
謂皇慈仍加霈澤固讓而丹誠莫遂退思而𤣥造寧酧¶
今者特降近臣(一作/異恩)遽臨私室琅函乍啓捧持空耀於¶
微躬寶軸載觀燦爛仍驚於衆目榮光併集舒卷不遑¶
難勝黼黻之文何補燮調之任唯當千慮以荷(一作/濟)萬¶
幾見可而進之謀知無不為之力用裨至理庻奉休期¶
仰戴聖慈臣某無任省已感恩之至¶
<pb:KR4h0022_WYG_583-9a>¶
　　　同前¶
臣某言臣先蒙恩命授集賢殿大學士今月某日中使¶
至忽承霈澤降自重霄再披五色之文若戴千鈞之重¶
臣某中謝伏惟尊號皇帝陛下求衣待旦側席視朝方¶
致理於雍熙每仰成於輔相臣自慚竊位唯懼曠官未¶
獲避賢何堪假寵爰驚𤨏質更被鴻私提玉鉉於中台¶
已憂公餗總石渠之秘署兼及(一作/集)羣才當文徳之盛¶
朝實名儒之大任今者遽頒雅誥益示皇慈兼命王人¶
<pb:KR4h0022_WYG_583-9b>¶
且臨私第琅函乍啓光凝紫府之烟寶軸潜舒潤帶金¶
盤之露空知焜耀無報睿明臣某無任荷聖感恩兢懼¶
之至¶
　　　代宰相謝宣示白野鵲表¶
臣某等言今月某日高品張師道至奉宣聖㫖示臣等¶
涇州所進白野鵲者臣聞白為正色鵲實靈禽在五行¶
而賦禀金精於衆鳥而有殊羽族臣某中謝伏惟尊號¶
皇帝陛下應上天之道必順五行遂萬物之情非徒衆¶
<pb:KR4h0022_WYG_583-10a>¶
鳥宜獲降祥之類以昭致理之心是以素翼流光丹眸¶
耀衆俄呈瑞質能弄好音應圖牒以自來詎網羅之所¶
得諸侯入獻史氏明書寧同集樹之烏堪並紀年之雀¶
方開景運實契禎符臣某等謬賛皇猷竊觀神貺無任¶
賀聖歡抃之至¶
　　　代宰相謝宣示白雀白鸚鵒表¶
臣某等言今月某日高品張徒(一作/從)羽至奉宣聖㫖示¶
臣某物者至化無私殊祥畢萃既光史策允叶元符臣¶
<pb:KR4h0022_WYG_583-10b>¶
某中謝伏以西方主白金氣應秋故靈禽頻見於塞垣¶
𤣥貺實昭於人事遂使載飛之類皆呈受彩之姿以物¶
窺天知天感聖犬戎柔服必無犯於西方禾黍豐登将¶
有成於金象(一作/氣)假慈毛羽降彼藩隅既來獻於帝居¶
獲同觀於公府何能翼戴徒荷休明臣等無任舞詠聳¶
抃之至¶
　　　代宰相謝賜布帛表¶
臣某言今月某日中使某至奉宣聖㫖賜臣布一千疋¶
<pb:KR4h0022_WYG_583-11a>¶
絹二千疋者臣某誠哀誠感頓首頓首臣災集衰門禍¶
貽諸父執禮既循於經典成䘮将服於冠裳何言臣子¶
之情必軫君親之念近効承命飛星忽降於重霄寵數¶
有章束帛載頒於内府哀榮曲被跪受難勝上感聖慈¶
臣無任涕泣惶越之至¶
　　　代宰相謝降朱書御札表¶
臣某言今月某日中使某至奉宣聖㫖頒示御札以貶¶
黜張道古事更令申誥中外者聖㫖昭垂羣情胥恱臣¶
<pb:KR4h0022_WYG_583-11b>¶
某中謝臣伏念元和中(一作/年)吏部侍郎韓愈因陳佛骨¶
遂拜封章以為前古奉佛帝王年代尤促憲宗以人臣¶
去就乖忤非輕震怒所臨遂竄荒裔憲宗英主韓愈名¶
臣典記可行事無不順今張道古狂愚(一作/瞽)所獻斥犯¶
非常凡曰在庭皆知難恕深𢎞睿哲且欲含容雖匿瑕¶
之道則然於犯上之名斯重臣等請行譴逐陛下尚顧¶
物情宸翰所臨皇言曲被盡賀為君之盛咸知六徳之¶
能捧戴聖慈如親丹扆臣某等無任銘篆兢越榮感之¶
<pb:KR4h0022_WYG_583-12a>¶
至¶
　　　代史館王相公謝令樞密使宣諭奸邪表¶
　　　　　　　　　　　　　　　前　人¶
臣某等言臣嘗讀漢史竊見上官桀桑𢎞羊皆惡霍光¶
之忠於王室也欲奪其權遂詐為燕王上書言光将有¶
非常之變而昭帝知其詭詐欲害賢良顯發怒言保明¶
元輔識者以為漢昭之聰睿逺過周成臣等每閱其書¶
實感其事以為後代不復有之今月某日獲延英奏事¶
<pb:KR4h0022_WYG_583-12b>¶
親奉聖言且以陛下深懼艱屯欲清敎化寤亂階於前¶
事窮蠧本於小人既以(一作/已)誅鋤方期屏絶而常有技¶
術賤微之軰班行險躁之徒潜結詭謀輙投邪隙且相¶
援引遂有譛傷間諜滋深根株甚鉅而聖心不動睿鑒¶
有融盡辨讒䛕靡容交亂致臣於不疑之地知彼有禍¶
人之心且赫揚於斯必令懲革覲於左右永杜奸邪臣¶
等且懼且驚載思載感還至公府未知所安樞密使某¶
等又至中書備𫝊睿㫖伏知是李遂劉達等共謀推薦¶
<pb:KR4h0022_WYG_583-13a>¶
李潔秉政因此大惑天聽君臣之所難聞乾坤之所共¶
棄有李遂之奏肆志巧言而陛下不以為疑祗以為恕¶
凡所布諭必盡洪纎某等復宣陛下之言不惟保任臣¶
等兼欲擊斷此軰彰明我心臣等禀命而思激情以泣¶
自有邦國誰(一作/詎)無君臣今此讒邪忍施陷穽密構於¶
一夫之口何術可知潜行於萬乘之前何人敢辨雖陛¶
下察之不惑隱之不言有此釁端加於輔相臣之寤寐¶
将至驚狂一旦親奉堯言俾行漢律使罪人斯得餘纔¶
<pb:KR4h0022_WYG_583-13b>¶
(一作/除讒)自安復使微臣必無他慮食駃騠者未足為徳喻¶
媒糵者未足為辭李遂軰擠臣於不測之谿陛下賜臣¶
以援溺之手誣臣以難明之罪陛下諭臣以必信之言¶
彼昭帝之時漢家方盛霍光之辨且有詐書今李遂得¶
於艱否(一作/苦)之朝進傾危之計宸聰之外孰可得聞(一/作)¶
(明/)則臣等塗汙一浸江漢難濯殁為野土誰為呌閽不¶
有睿明焉知昭釋感入骨髓誓諸神祗千拜首以何為¶
一剖心而始足惟當竭誠啓沃戮力弼諧盡毁家紓難¶
<pb:KR4h0022_WYG_583-14a>¶
之謀繼圖國忘身之策尚疑丹悃未答皇私荷聖感恩¶
臣等無任抃蹈兢慄涕泣屏營之至¶
　¶
　¶
　¶
　¶
　¶
　¶
<pb:KR4h0022_WYG_583-14b>¶
　¶
　¶
　¶
　¶
　¶
　¶
　¶
　文苑英華卷五百八十三¶
