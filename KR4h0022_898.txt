# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:09.640420
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷八百九十九
<pb:KR4h0022_WYG_898-1a>¶
欽定四庫全書¶
　文苑英華巻八百九十九　　宋　李昉等　編¶
　職官七¶
　　贈秘書監李少康碑一首　殿中監張九臯碑一首¶
　　少府監胡珦碑一首　　　司農卿劉公碑一首¶
　　贈太常卿韋縝碑一首¶
　　　故睢陽太守贈秘書監李公神道碑¶
　　　　　　　　　　　　　　　獨孤及¶
<pb:KR4h0022_WYG_898-1b>¶
漢家之建侯親親也以荆燕吳楚為首封而後嗣多材¶
世濟厥美辟强路叔更生子駿比肩而首(集無/首字)出慶鍾¶
故也唐有天下肺腑是依有若江夏淮安河間東平以¶
明畧茂勲左右大業其休德粹氣降為百祥公子公孫¶
或哲或仁勤勞王家焜燿國牒從東平三葉後生睢陽¶
言春秋者謂公族多士與炎漢侔矣公諱少康字某太¶
祖髙皇帝五代孫也太祖生雍王繪繪(繪字集/作雍王)生東平¶
王紹紹(紹字集作/東平王)生髙平王道立道立(二字集作/髙平王)生畢¶
<pb:KR4h0022_WYG_898-2a>¶
公景淑初畢公娶于太常京兆韋萬石女有才子三人¶
伯曰孟康恭敬直温謙光不燿官至太子左賛善大夫¶
仲曰仲康𢎞毅宻重文敏貞諒由尚書主客郎中剖符¶
楚州楚人到于今由其教而思其躅公楚州之母弟也¶
纂二昭二穆為修(二字集/作愼)身之烈允(集無/允字)迪元方季方為¶
裕蠱之範家貽其謀天終其休故畜為和氣播為盛德¶
年始孩而畢公捐舘七嵗受孝經至喪親章捧書孺慕¶
哀哽不食鄰里(集作/伍)長㓜為之涕泗既冠遭太夫人棄¶
<pb:KR4h0022_WYG_898-2b>¶
敬(集作/孝)養毁(集作/苴)貌茹毒泣血無聲者三年自是孝稱¶
親(集作/郷)黨名冠宗室㑹垂拱永昌已後天下有鷰啄(集/作)¶
(喙/非)之譖(集作/謡)七廟支庻不絶若綫公正志蒙難危行全¶
德貞厲二十年以俟道長中興後乃筮仕由朝邑縣尉¶
凡七徙官至尚書祠部郎中以大府司(集作/上)佐授潞州¶
司馬用(集作/因)考績彰聞㧞為青州刺史于時海岱貢篚¶
衣履天下俗尚夸侈吏務豪奢(集作/奪)公以德禮示法度¶
以誅賞禁滛怠宣明教化餙行尊師(集作餙/行帥先)使刺繡倚¶
<pb:KR4h0022_WYG_898-3a>¶
市者悉反耕織於是貪者㢘善者勸海濵之俗變至鄒¶
魯按察使户部郎中宋遥以狀聞璽書褒異遷公于(集/作)¶
(於/)常州賜一子出身常之吏民望公風聲其苛詭(集作/竒衺)¶
僣濫者觧印綬自去比及下車無為而人和復以髙第¶
擢拜徐州刺史先是嵗比大旱(集作/歉)人流者什五六公¶
條奏逋逃之名削去其版然後節用務本薄征緩刑以¶
來之嵗則大穰人不患寡浮墮(集作/游)自占者至數千萬¶
優詔嘉美(集作/歎)賜帛二百疋𤣥宗天寳(二字集/作後)元年改¶
<pb:KR4h0022_WYG_898-3b>¶
宋州為睢陽郡命公為太守淮湖漕輓刀布輻輳萬商¶
射利姦之所由聚也公謂非勝之艱安之惟艱故峻其¶
侵漁之令𢎞其并容之仁吏或不㢘不恪不惠不迪糾¶
之詰之必誠必信誠信不欺故獄市不擾獄市不擾故¶
(集無此/五字)閭里(集作/井)輯睦由是飲公純固之德者如餒者¶
得哺寒者得纊有司方将計課以聞天不惠於宋乃崇¶
降厲疾三年春賜告歸洛陽是嵗十二月丙午薨春秋¶
六十有四宗室悽欷士友共悲(集作/失圖)宋徐之人輟舂相¶
<pb:KR4h0022_WYG_898-4a>¶
言明年某月遷宅兆于京兆見子原先塋禮也公雅善¶
屬辭有集二十巻晩節好(集作/住)禪味耽道論嘗傳道德¶
上下經五千言為之訓觧以究㣲㫖其為政貞方㢘靜¶
明達端懿嚴不殘直不訐清不矯時善不狥名交友推¶
誠好惡中節博見强志親仁愛士居儉(集作/險)用晦遭時¶
利往行藏之機與道屈伸未始以去就寵辱繫于懐(三/字)¶
(集作瀆/其出處)而夀位未極其量也故休祐復集於後昆夫人¶
某縣太君廣平程氏生元子曰涵以忠文孝讓儀刑玊¶
<pb:KR4h0022_WYG_898-4b>¶
室天子謂可内司九法外鎮百城大厯七年夏五月由¶
尚書兵部侍郎為御史大夫蘇州刺史廵省江左邁德¶
貽訓之所及也夫人沛國武氏以繼室生仲子汘季子¶
(集作/汘弟)濃皆卿(集作/公)材而不幸早亡(集作/世)某年月日朝廷¶
建推恩之令追贈公秘書監大夫之孝達於祖禰也及¶
嘗忝禮官之屬知王族(集作/侯)之廟祧昭穆與功烈德善¶
故受命于(集作/於)大夫酌而為志著之樂石以代烝彝云¶
敦叙九族聖風所始公生德門運叶麟趾王曰叔父髙¶
<pb:KR4h0022_WYG_898-5a>¶
陽才子纉乃祖服以(集作/似)續介祉底績三署舊章孔修¶
赤舄彤幨牧彼四州明照姦訛仁覆隠憂神罔時怨民¶
斯緝(集作/輯)柔民之不幸公夀不永王曰彼天匪憗俾屏¶
仁浹鰥寡道在彛鼎臧孫有後遺烈煥炳¶
　　　殿中監張公神道碑¶
公諱九臯其先范陽人也昔軒轅少子以弦弧受氏别¶
封於張留侯以五代相韓安世以七葉榮漢特生間氣¶
鍾美大賢餘慶遺芳襲于令嗣矣晋末以永嘉南渡遷¶
<pb:KR4h0022_WYG_898-5b>¶
于江表皇朝以因官樂土家于曲江髙祖守禮隋鍾離¶
郡塗山令(唐宰相世/系表作丞)曽祖君政皇朝韶州别駕祖胄皇¶
朝越州剡縣令烈考𢎞愈皇朝太常卿廣州都督皆世¶
濟明德不隕令名公特禀中和誕生淳懿恭惟色養孝¶
自因心早嵗丁太常府君憂孺慕衘哀欒棘無怙毁能¶
達禮志若成人及日月外除而顧復就養思致逮親之¶
禄方求筮仕之階籯金不珍琢玉成器殖學以明道修¶
身以踐言弱冠孝㢘登科始鴻漸也嶺南按察尚書裴¶
<pb:KR4h0022_WYG_898-6a>¶
伷先幕府求賢軺車問俗以公後進之秀籍以從車表¶
授海豐郡司户水變貪泉珠還合浦時所稱也其後五¶
溪阻兵郡蠻聚畧帝命按察使裴伷先討焉以公有罇¶
爼之謀韜鈐之用奏授南康郡贛縣令於是坐其帷幄¶
置以戎車公武能宣威文可化俗軍興倚辦供億無留¶
前宣慰使梁勛奏公清白有聞後宣慰使竹承構奏公¶
户口増益其稱尤異褒進上聞特加朝散大夫遷巴陵¶
郡别駕初丞相曲江公則公之元昆自始安郡太守兼¶
<pb:KR4h0022_WYG_898-6b>¶
五府按察使以為越井殊方廣江剽俗懐柔之寄實在¶
腹心奏公俱行可為内舉遂授南康郡别駕季弟九章¶
亦為桂陽郡長史太夫人在堂賜告歸寧承歡伏臘白¶
華共展於晨夕衣錦時入於鄉閭棣萼美於詩人德星¶
聚於陳氏代所稀也無何丁於内艱柴毁㷀㷀勺飲不¶
納至性聞於州里孝感達於神明白雀馴狎於倚廬黄¶
犬號隨於行哭表其意也服闋除殿中丞又遷尚書職¶
方郎中起草含香停車待漏位髙𤣥象職在彌綸及曲¶
<pb:KR4h0022_WYG_898-7a>¶
江公翊賛廟謀鹽梅鼎實講德論道求賢審官以職量¶
通明與聞其議故能致君堯舜克濟忠貞公之佐也及¶
元昆出牧荆鎮公亦隨貶外䑓遂歴安康淮安彭城睢¶
陽四郡守所蒞之邦必聞其政作人父母為國循良於¶
是瑞鵲成巢嘉禾合穎祥烏素翟而狎至焉考績議能¶
詔書褒異遂遷襄陽郡太守兼山南東道採訪處置使¶
以聮率之權授以澄清之任化行江漢惠及黎民進封¶
南康縣開國男賞有功也属南夷不襲西蜀騷動掎角¶
<pb:KR4h0022_WYG_898-7b>¶
之勢連于嶺隅以公有經畧之才委公以干城之任乃¶
除南海太守兼五府節度經畧採訪處置等使攝御史¶
中丞賜紫金魚袋天書盈篋廐馬在庭恩華寵光旁午¶
道路公召募敢勇繕治樓船綏懐逺人安輯獷俗或指¶
劒山之路或出銅柱之鄉以廻舶運糧省汎舟之役以¶
于(一作/子)來授甲寛土著之人寄重務殷用省功倍天子¶
嘉之特賜銀青光禄大夫兼手詔益封開國伯食邑七¶
百户旌其能也且五府之人一都之㑹地包山洞境濶¶
<pb:KR4h0022_WYG_898-8a>¶
海壖異域殊鄉往來輻凑金貝惟錯齒革實繁雖言語¶
不通而贄幣交致公禁其豪奪招彼貿遷逺人如歸飲¶
其信矣秩滿遷殿中監皇輿盡飾玉食惟精六尚委能¶
一心主辦服御器用必信必誠勤勞不遑積憂成痗以¶
天寳十四載四月二十日疾亟薨于西京常樂里之私¶
第春秋六十有六嗚呼哀哉哲人其萎邦國殄矣皇上¶
哀悼賵贈盈門給遞還鄉首丘歸本遂贈廣陵郡大都¶
督府長史禮儀哀制延素握髪可謂飾終以明年葬于始¶
<pb:KR4h0022_WYG_898-8b>¶
興郡洪義里武陵原夫人𢎞農譚氏襄陽郡夫人國子¶
博士知幾之子克訓母儀用光閫則粤以永泰三年薨¶
南康郡次以大厯四年合祔焉禮也嗣子十一人長曰¶
捷(唐宰相世/系表作撩)前端州刺史次曰權(世系表/作擢)前右金吾衛¶
兵曹叅軍次曰撝試大理司直康州刺史次曰柷(世系/表作)¶
(抗/)檢校户部郎中兼御史中丞賜紫金魚袋朔方邠寧¶
節度行軍司馬次曰桿(世系表/作捍)前𢎞文生皆王之藎臣¶
國之多士令德之後必大其門公嘗與季弟同泛滄溟¶
<pb:KR4h0022_WYG_898-9a>¶
舳艫艅艎凡數百軰忽驚飈震發駭浪山連當呀呷之¶
時謂汨没同盡為猿為鶴曷可保焉而中宵還風漂泊¶
孤嶼遲明相視各在津亭同役之人僅有存者則知商¶
丘蹈信入之而不傷吕梁履忠㳺之而莫惴愷悌君子¶
福履綏之宜其克享永年亦既逢吉且公之立身可謂¶
盡美居喪致哀稱其孝也入幕决勝稱其才也列在藩¶
翰則德化之政聞授之斧鉞則式遏之功著佐元昆則¶
潤色王業睦諸季則致美閨門至於推挽忠良揄揚俊¶
<pb:KR4h0022_WYG_898-9b>¶
乂力行不怠時議髙之夫死生有涯古今同盡殁而不¶
朽君子韙之昕忝跡儒林嘗讀舊史覽賢人之事業知¶
盛德之在焉敢揚休聲以誌貞石銘曰¶
軒轅錫羡百代蕃昌弦弧得姓受邑于張五代相韓七¶
貂居漢平子數術茂先翊賛誕鍾餘慶克享大名爰至¶
我公天姿挺生率禮立身依仁從政學該百氏官踰三¶
命再登幕府四列藩條威行節制化洽謳謡作牧襄陽¶
受兵南越江漢底定要荒胥悦死生有命修短靡長禮¶
<pb:KR4h0022_WYG_898-10a>¶
贈殊秩魂歸故鄉松檟成列丘陵無改夏日冬夜精靈¶
斯在¶
　　　少府監胡公神道碑　　　　韓　愈¶
少府監胡公者諱珦字潤博年七十九以官卒明年八¶
(集作/七)月十四日(集無此/三字)葬京兆奉先(一有/縣字)夫人天水趙¶
氏祔焉其子逞迺廵遇述遷造與公婿廣文博士吳郡¶
張籍以公之族出(集有處/文二字)行治歴官夀年為書使人自¶
京師南走八千里至閩南兩越之界上請為公銘刻之¶
<pb:KR4h0022_WYG_898-10b>¶
墓碑於潮州刺史韓愈曰胡姓本出安定後徙清河(集/疊)¶
(清河/二字)於今為宗城屬貝州大父諱秀武后時以文材徴¶
為麟䑓正字父宰臣用進士卒官平陽冀氏令贈潭州¶
大都督公早孤能自勸(蜀本/作勤)學立節槩非其身力不以¶
衣食凡一試進士二即吏部選皆以文章占上第出(集/作)¶
(樂注/作所)為儉勤自刻削不干人以矯時弊及為富平尉一¶
府稱其斷决建中四年侍郎趙賛為度支使薦公為監¶
察御史主餽給渭橋以東軍洗手奉職不以一錢假人¶
<pb:KR4h0022_WYG_898-11a>¶
賊平有司覈考郡吏多坐(集有/貶字)死獨公以清苦能檢餙¶
無漏失遷河南倉曹(蜀本/作督)魏公賈耽以節鎮鄭滑以公¶
佐觀察事檢校尚書工部員外郎以剛直齟齬不阿忤¶
權貴除獻陵令居陵下七年市置田宅務種樹為業(集/有)¶
(以/字)自給教授子弟貞元十一年吏部大選以公考選人¶
藝學以勞遷奉先令以治辦(集作/辯)遷尚書膳部郎中改¶
坊州刺史州經亂無孔子廟公至則命築宫造祭器率¶
博士生(集作/徒字)講讀以時如法以祠人吏聚觀歎息遷舒¶
<pb:KR4h0022_WYG_898-11b>¶
州刺史州嵗大熟麥一莖數穗閭里歌舞之考功以聞¶
遷尚書駕部郎中數以公事犯尚書李巽巽時主鹽鐡¶
事富驕恃勢以語丞(集作/宰)相由是退公為鳯翔少尹巽¶
死遷少大理(集注一有改/少詹事四字)元和十二年朝廷為(集作/以)公¶
年老能自祗力事職不懈可嘉拜少府監兼知内中尚¶
明年以(集有/病字)卒公始以進士孤身旅長安致官九卿為¶
大家七子皆有學守女嫁名人年幾八十堅悍不衰事¶
可傳載可謂成德銘曰¶
<pb:KR4h0022_WYG_898-12a>¶
朅朅胡公既果以(集註/作而)方挾藝射科每發如望人求於¶
人我已為之自始訖終不降色辭因官立事隨有可載¶
發跡餽軍(集作/運)遭讒府界去居陵下為吏為隠坊舒之¶
政于兹有嘆(杭本/作靳)守官駕部名昇以屈躋于少府甚宜¶
秩物不配其有君子恥之少府古卿公優止之刻文碑¶
石以顯公行維公(集作/彼)後人無怠嗣慶¶
　　　司農卿劉公神道碑　　　　蘇　頲¶
君子之質則有文也君子之備則有武也藴其材而正¶
<pb:KR4h0022_WYG_898-12b>¶
直是與行其道而剛柔迭用經(一作/門立)德所以不回稱詩¶
為之立禮(一作/孔碩)碩大之教(四字一/作故能)聞於四海(一作/國)人爵¶
之美(闕/)於百代受天之和(疑作/祐)不其然歟公諱某字某¶
彭城人也皇矣漢祖出自唐堯(一作/帝)始則豢龍為事終¶
而斷蛇著符非卯金而勿王書之甲令有盤石而命第¶
布在方冊於昭慶靈誕發休緒有隋之接統也我曽祖¶
諱某仕至晉州刺史左衛大将軍普安郡公我大父諱¶
某仕至蔚州刺史襲普安郡公皇運之纂圖也我先君¶
<pb:KR4h0022_WYG_898-13a>¶
諱某仕至江王友上柱國襲普安公追贈陳州刺史者¶
制連五之教以乂其邦攬韜鈐之英以和其衆從師友¶
之訓以崇其術復公侯之業以載其名匪我先人保之¶
孰能後嗣逹者公即陳之(集作/州)府君之元子也純㓗浩¶
素直專靜宻外象威儀内含光耀弗誦於非聖弗言於¶
非法雖迹繫蕪室而心遊坦塗始有逺大之譽矣弱冠¶
修文明經髙第觧褐趙王文學金門之賔就以强學瑇¶
席之士來而好問遷荆州司户叅軍轉汾州孝義益州¶
<pb:KR4h0022_WYG_898-13b>¶
晉元(二唐書地/理誌作原)之二令養能於掾吏大機未發從政於¶
宰君中孚是用三人為師之地更成乎魏美四子講德¶
之鄉益變乎夷俗以殊績遷左(一作/右)衛長史佐其戎昭¶
欽若軍令属永淳之嵗元元虧稔命公泛舟之役窮於¶
恒(一作/海)岱委公開倉之利濟於幽燕是寧邦本繄頼家¶
給還擢拜朝散大夫遷原州都督府司馬仍統郡牧事¶
西至崆峒之隅北經都盧之峽其人好武賡歌作詠彼¶
乘有駜雅頌成章豫博之連謀也雖七國之勝(一作/福)兵¶
<pb:KR4h0022_WYG_898-14a>¶
鋒憚於甚鋭而九州之雄地勢當其懸隔拜公為齊州¶
長史以鎮之難平轉沂鄜二州諸軍事二州刺史令以¶
條察風以化遷願冠者載穆其容贏鋤者罔矜其色連¶
課第一遷将作監(監字一/作少匠)尋加銀青光禄大夫司僕卿¶
惟匠有卿考百工之最惟僕有正稱六官之長盖任能¶
之選矣大聖天后崇清廟而尊祖建明堂而配帝作城¶
洫而量土圭圖山川而鑄金鼎縮板以載之置筵以度¶
之三旬以成之百物以備之獨任於公不愆厥㫖非博¶
<pb:KR4h0022_WYG_898-14b>¶
而稽其禮省而精其事則曷能臻於此乎戎羯之縱暴¶
也易之梯衝頗亡其楼堞魏之桑梓尤固於藩籬令公¶
馳傳檢校魏州刺史以威之冦平召之猶領本職復加¶
将作大匠長安東幸洛陽拜公為右衛将軍司農卿轉¶
右金吾大将軍副京師留守出綜金革比上台之禮者¶
四入司帑藏分洪範之政者一轉嗚呼(三字/疑)以盛其義¶
逋僦以清其緒由是採鄼侯之典因營宫室奏齊人之¶
言即廽輿駕至則兼領右(一作/左)羽林軍節愍之舉兵也¶
<pb:KR4h0022_WYG_898-15a>¶
讒臣構東朝之隙上将膺北門之重難無茍免謀無茍¶
合君則有命若将援(一作/授)於鼔旗士咸有約不可犯其¶
介胄已而特授鎮軍大将軍封舒國公食邑三千户實¶
封三百户賜以金帯衣物重拜司農卿賞厥誠也公以¶
休咎由人動者悔之始盛衰自我息者機之先故在物¶
害盈謙而受福及引年辭事老而得禮於是乞骸骨抗¶
章疏者至于再三(一作于/再于三)朝廷嘉而遂之矣(四字一/作之)門¶
列行馬室懸安車逺寓於汜右(一作/石)近持於越寳閑心¶
<pb:KR4h0022_WYG_898-15b>¶
用晦物有自親啓足歸全神無所禱享年七十有七以¶
景龍三年太嵗癸酉十二月十五日薨於長安光德里¶
之私第天子輟朝以咨悼都人罷肆以傷惻齊之喪嬰¶
鄭之亡産無以過也乃追贈持節都督兖州諸軍事兖¶
州刺史降使吊祭賜錦衾襚服官給喪事京官六品一¶
人監䕶太常考行諡曰貞夫忠者期於盡命孝者貴於¶
立身義者厚於利物信者多於庇人猶五材行而不可¶
闕五味足而不可廢則安夷險保明哲太社於是乎錫¶
<pb:KR4h0022_WYG_898-16a>¶
其風太常於是乎旌其事練識而言罔毁譽避榮而交¶
非諂黷以温良恭儉之德知進退存亡之機然後指青¶
門之路美賢於䟽廣登洪波之䑓長立(一作/泣)於周舍於¶
公得之矣粤某年月日葬于某所禮也美哉漢宫𢎞敞¶
承明在其北秦嶺連属太白拒其南思上都之冠盖望¶
先塋之碑表此又臣子之不忘也其孤衛尉少卿曰茂¶
道羣紀為儔荀何(句/疑)是則二世之業代仍其位三年之¶
制喪過乎哀以為有初有終疇庸之道斯逺匪雕匪刻¶
<pb:KR4h0022_WYG_898-16b>¶
補(一作/稱是)代之圖盖寡荒惟授旐菲也披文乃作銘曰¶
炎漢之靈兮纂堯之德粤若介弟受封南國為侯為王¶
休有其光四牡弈弈赤芾金舄降爾遐福兮邦之仁人¶
昭爾懿行兮朝之藎臣我有忠烈兮以為之寳我有榮¶
華兮何適非道躬清明兮翔廖廓佩金紫兮富圭爵日¶
冉冉兮亟迴薄嵗峥嶸兮其摇落吾将追於祖䟽兮噫¶
何為而葬霍龍山趾兮鳯城端青靄深兮白露漙混羣¶
物以共盡兮揭之豐碑之是刋¶
<pb:KR4h0022_WYG_898-17a>¶
　　　故朝議大夫中王府司馬上柱國贈太常卿韋¶
　　　　公神道碑　　　　　　　獨孤及¶
楚元王傅後五世長孺相漢始自魯國徙家杜陵其後¶
十六世孫景略仕魏為青州刺史青州生隋倉部侍郎¶
南皮公瓉南皮公(集無/公字)生三子皆才同時為郎長曰季¶
武實居主爵次曰叔諧典司庫部季曰叔謙歴吏部考¶
功時人號為三列宿考功生而知人以司庫員外郎為¶
職方郎中自長孺至青州二丞相一侍中十一二千石¶
<pb:KR4h0022_WYG_898-17b>¶
自南皮至職方二葉五尚書郎(集有/為字)世言官婚(集作/婚官)者¶
謂之郎官韋家楩柟瑶琨非崇山濬源不生故公侯卿¶
大夫實鍾德門事業名聲與冠蓋俱四牡龍旂之慶百¶
代彌熾盛矣哉公諱縝字某職方之仲子也忠廉無邪¶
温直好禮用誠明博厚祗若祖考之訓雖顛沛不違仁¶
非得之不茍求言足以成事濟衆行足以居易慎獨鄉¶
舉經行吏部登賢能科(集作/校)授秘書省校書郎親累免¶
(集作/徒)官再遷至亳州臨渙縣令寛信愷悌之政行乎千¶
<pb:KR4h0022_WYG_898-18a>¶
室朞年而頌聲興遷薛王府文學轉秘書郎王宫圖牒¶
天禄典籍公皆以儒服叅焉藝文修而彛章叙歴佐濮¶
徐仙三州清恪如一入為申王府司馬以逹才居陪臣¶
之列𢎞道以奉職安義以直已諫從政肅繄忠亮是頼¶
掌邦典者謂王門之治可移於公卿方議登之三府㑹¶
寝疾終于位是嵗開元十二年嵗在甲子冬十月二十¶
二日春秋若干夫人河南元氏益州唐安縣主簿知柔¶
之女承先祖供祭祀之謂職慜(集作/閔)勤勞勸以義之謂¶
<pb:KR4h0022_WYG_898-18b>¶
德荘敬恭順婉娩柔惠(集作/聽從)之謂禮顧復勞瘁均養善¶
訓之謂慈夫人兼有焉某年月春秋若干卒某年月日¶
合葬于某原嗚呼才冝貴人冝夀世禄冝冨三者公夫¶
人皆居其地不極(集作/臻)其分鄉黨宗族以命不可説相¶
弔焉唯明德必有後之言也信有若孟子幼成博見利¶
器堅若金石(集作鏗/若金錫)天寳十年自尚書兵部出守漢中¶
兼山南西道採訪處置使移典河内人至于今頌之仲¶
子㓜卿洛陽尉(尉字集/作縣丞)叔子㓜竒宋州楚丘縣令季子¶
<pb:KR4h0022_WYG_898-19a>¶
幼章有貞幹宻識恭寛而明前後八執憲而再起草自¶
武(集作/兵)部郎中持節其泗楚二州錫金印紫綬咨以屯¶
田入(集無/入字)贍軍食如漢營平侯故事以言以立皆公之¶
教訓也寳應二年春三月以子為大夫故詔追贈公太¶
常卿君子謂公之義方慶及其身而楚州之孝誠格於¶
宗祏禮也猶以為與物(集作/化)俱者人事不我期者丘隴¶
雖大宗小宗可詳諸姓氏之譜命官日時各存乎其(集/無)¶
(其/字)屋壁之誌若遺直與故事非金石刻則無以示後世¶
<pb:KR4h0022_WYG_898-19b>¶
也繇是楚州稽首于廟見託譔德垂懿萬億孝思罔極¶
其詞(集作/銘)曰¶
肅肅乃祖翼商屏周揔郡(集作/羣)邦兮退傅間生(疑/)扶陽¶
重侯德功(集作/乃)降兮龜組虎符黼衣彤弓世相付兮百¶
代純嘏鍾仁於公德乃(集作/斯)懋兮為邦三年足民知方¶
政之臧兮校文石渠觀書魯堂志自强兮三佐列郡曳¶
裾遊梁道未光兮已矣介福不充景行于嗟命兮一經¶
之遺垂裕果盛哀榮並兮子子孫孫丕承忠敬荷餘慶¶
<pb:KR4h0022_WYG_898-20a>¶
兮¶
　¶
　¶
　¶
　¶
　¶
　¶
　¶
<pb:KR4h0022_WYG_898-20b>¶
　¶
　¶
　¶
　¶
　¶
　¶
　¶
　文苑英華巻八百九十九¶
