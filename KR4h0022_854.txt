# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:07.469124
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷八百五十五
<pb:KR4h0022_WYG_854-1a>¶
欽定四庫全書¶
　文苑英華巻八百五十五　宋　李昉等　編¶
　釋六¶
　　宣州大雲寺碑一首　　陜州龍興寺碑一首¶
　　長安西眀寺碑一首¶
　　　宣州大雲寺碑　　　　　　李　嶠¶
或稱唐虞神祗之奥主也其在孔墨道術之眀師也然¶
其經略所制僅行於冠帯之鄊名教所談不出於乾坤¶
<pb:KR4h0022_WYG_854-1b>¶
之位徒齷齪於歩武盖搶攘於禮法語方外之靈躅窺¶
天中之妙寳則知夫力有遺而途有窮矣察動用於神¶
機推朕迹於冥&KR0190;則知夫識有畔而功有闕矣悠悠百¶
代蠢蠢四流蒙埃塵於夣幻之境隔視聽於神明之域¶
任忠信之薄徒(一作/已)䘮淳源救質文之弊無階聖道沒¶
世不聞至極之理終身不覩𤣥門(一作/妙)之法奔嗜騁欲¶
壓五濁而輪廽躡穽投機入三途而鼎沸大運不可以¶
終否横流不可以遂溺五精延貺披鳯籙而告休期七¶
<pb:KR4h0022_WYG_854-2a>¶
覺垂仁闢龍宫而開寳命慈氏越古金輪聖神皇帝體¶
兼具相心冥衆善超十方四諦之門惣三眀六通之業¶
諸天翼戴上昇於兠率之宫萬寓慕思下蒞於閻浮之¶
俗哀末法之衰弊悵夷途之榛梗載紵金屣由紺殿而¶
起西方廼&KR1300;瑶圖臨紫宸而正南面大矣靈覺深哉妙¶
果去來無象曠萬刼而潜神起滅有縁應千齡而啟聖¶
粤若屈迹𢎞道乘機濟物馭之以神通知惠行之以方¶
便善功感或異理故應無常身化本隨方故居無定位¶
<pb:KR4h0022_WYG_854-2b>¶
襲五運於𤣥壇之上降三尊於黄屋之下稱縁而動宰¶
官共啇主同歸虚已而遊廟堂與山林一致天人之善¶
權也提宏綱之落紐廓大象之權構遂荒百億窮有頂¶
而君臨奄有三千罄無邉而光宅闢海縣而清囂滓開¶
天庭而掃氛祲四魔六賊盡為征賦之民萬邑千閭悉¶
成道塲之宇爾乃御寳極而𤣥覧撫璿衡以貞觀茫茫¶
净界宛如忉利之天眇眇大紘化為荘嚴之國宇宙之¶
嘉㑹也制目籥而動出張洪鑪而造化不為不宰鼓舞¶
<pb:KR4h0022_WYG_854-3a>¶
而羣品隨何慮何思氤氲而百寳湧然後蕩之以香風¶
甘露薰之以福田惠業大根小葉咸受施而蒙榮蠕動¶
翾飛盡飡和而飲澤恊氣煙曼休禎雲聚乾符坤寳載¶
於龍馬之圖嵗徳年祥調於鳯凰之歴隂陽之太和也¶
立最上之乘不棄於聲聞小道用無為之理猶存夫禮¶
樂常教闢四果之門闈訓三雍之典業然後(闕/)心近行¶
俱得所聞傾罇酌蠡各滿其量憲章乎法寳而度律既¶
周經緯乎時文而網羅畢備登一世於觧脫躋羣生於¶
<pb:KR4h0022_WYG_854-3b>¶
仁夀軌躅謐靜頓屣於元亨之衢品物康寜髙枕於㑹¶
昌之宅道徳之神化也合樂而埋瘞焚燎陳詩而嚴配¶
昭格禮于上下不失於金木五官享于宗祊遂及於山¶
川百祀旁求六趣之府下建四冥之室莫不于食有福¶
奔走而來蘇用晦而眀攀援而出苦鬼神之福寜也𤣥¶
門罕測法象難窺雖金口㣲言時傳于貝多之葉而玉¶
毫靈相莫覩于優曇之花屬大事之因縁逄逺期之旦¶
暮稽首禮足親瞻五梵之容滌慮清心俱奉一音之偈¶
<pb:KR4h0022_WYG_854-4a>¶
洗貪慾之膓腎開盲聾之耳目置湏彌於掌握詎是難¶
思警海水於靈空未為希有氓黎之誠感也惣人祗幽¶
顯之㣲資鬼神變化之妙兼育萬物而莫見其生成遍¶
履十方而不窺其轍跡巧諭善說而罕測其靈祕㸃黒¶
(一作/墨)數塵而未量其終始故能慈以救物寛而容衆罷¶
黜刑憲而天下勝殘屏撤牲牢而蒸人以粒豈與夫慘¶
痛傷骨象魏懸桎梏之書剖卵殈胎山澤厭𦊨罘之酷¶
可同年而語也觀握鏡之縁起得獻書之本事象藏祕¶
<pb:KR4h0022_WYG_854-4b>¶
録禎符欝乎大雲登跡乘時靈應開于寳雨受先佛之¶
付嘱荷遺黎之負擔頒其瑞紀所以旌識善縁樹其階¶
梯所以津梁法俗天授二年乃下制令天下諸州各置¶
大雲寺一所宣州大雲寺者本名永安寺晉義熈二年¶
之所立也龍飛在運既易龍興(一作/光)之名天歴惟新即¶
改天安之號積暄寒而驟風雨所以制毁圓方法爻象¶
而應星辰所以基綿載祀若乃地横瑶阜壌帯金陵廓¶
巨鎮于三吳走通莊於百越山川磊落郊畿枕端委之¶
<pb:KR4h0022_WYG_854-5a>¶
鄉島嶼慿隆烟霧合朝宗之浦上帝於是乎垂象先王¶
於是乎髙㑹衣冠俊傑滿舊國之風謡物産珎竒傾神¶
州之韞櫝東南之巨麗也因福地之形(一作/名)勝即靈模¶
之兆迹拓其趾而峻其墉擇其材而増其構星榆月桂¶
汎河皷之天津露栢霜松出巴陵之地道山祗則讓夫¶
荑境海若則輸其珍藏精衛衘石遇神营而中留靈虵¶
吐珠屬良縁而改獻爾乃授矩司臬乘巒架巘廽廊曲¶
榭亘迢逓而掩髙深峻閣崇䑓陟峥嶸而望寥廓複道¶
<pb:KR4h0022_WYG_854-5b>¶
共星階連歩雙闕與天門對象内則香殿崛起若朱鳥¶
舒翼冠南海之鵬雲前則涌塔化成若皇媧振鱗立東¶
維之鼇柱翕赫璀璨帯璧而垂珠窈窕深(一作/森)沉藏烟¶
而吐霧瓊林幽其妙境珎衛嚴其象設五通羅漢夾奉¶
金山八部龍王分司玉砌窮壯麗於天巧擬威神於帝¶
室故能使外道摧服(一作/伏)異方歸向四倒八謬瞻柰苑¶
而心廽五盖六纒經竹園而累盡若乃雲除雨霽闢牅¶
當軒眺八極之山川臨萬家之井邑緇軿綉軸前通舍¶
<pb:KR4h0022_WYG_854-6a>¶
衛之城桂檝蘭橈下泛蓮尼(一作/尼連)之水賞心極目遣累¶
忘機處子於是乎傲其江海詞人於是乎驕其翰墨至¶
如毗耶聚落眷屬俱來摩詰道塲君臣惣集舉瑇瑁之¶
欄檻入琉璃之塔廟一一香盖懸於寳縷之幢種種天¶
花散於金䋲之地賛嘆圍繞歸依薰習洗心於八觧之¶
池拭目於三眀(一作/朝非)之藏名衣上服資貝樹之經行重¶
溢全装襯蓮花之法㑹自非大心𢎞益圓智曲成為天¶
上天下之師䕶人間世間之法豈能使恒沙國圡並登¶
<pb:KR4h0022_WYG_854-6b>¶
常樂之門億盖生靈俱出無眀之路刺史曲陽男鉅鹿¶
魏正見大名開宇復南史之公侯懋賞承家奏西河之¶
金石隆簮組之舊徳壯朝廷之厚寄朱軒皂盖辭折坂¶
而越長洲來晩去思喜昌門而怨彭闕長史隴西李延¶
慶黄裳具羙白賁全真文學則東魯之四科鍾鼎則西¶
朝之七貴司馬南陽男張安宏才碩量經文緯武策勲¶
光刑馬之封服冕榮珥貂之業機明足用政理多方承¶
縟禮於䄡帷有成勲于邦國諸曹叅佐籙事叅軍李文¶
<pb:KR4h0022_WYG_854-7a>¶
逺等或文房學府吐鳯而懐蛟或劒室珠泉衝星而襲¶
月水火錯居而致用青(一作/朱)藍糅色而成彩羣務允緝¶
諠北汝之謳謡庻事無留閴南陽之府寺縣令丹陽儲¶
孝任大江播氣長離發藻未踐廊廟之班猶屈絃歌之¶
事卓子康之莅政不任刑書虞承卿之到官唯開講席¶
縣丞鄭文覧等並刀筆英選琳瑯竒資(一作/賞)髙才未展¶
聊從枳棘之遊俊翮方昇豈滯榆枋之集凢我聮事莫¶
匪同心攀十地之𢎞因奉四天之大號經營樸斲克成¶
<pb:KR4h0022_WYG_854-7b>¶
輪奐之功脩習柱持願假招提之福上座寺主等並通¶
逹無昇惠觧多聞勤求於八清净心成就於五菩提法¶
昇大悲之座俯慰迷津轉無上之輪髙懸勝躅用能經¶
始梵域規模神造凌雲起搆雖慿於太極之靈匪日成¶
功實俟於彌天之力鄉望前杭州監官縣尉吳寳度等¶
雲澤竒寳水鄉遺俊或隐鱗求志蓄羙價於瑶&KR0008;或撫¶
翼俊時貢珍名於箘簵咸能厭離塵垢脩持真業具足¶
三施豈真黄金買田積累衆功自白衣成道咸以為六¶
<pb:KR4h0022_WYG_854-8a>¶
種震動法王之利見金身十善䕶持大士之莊嚴净吐¶
無筭數之良果有不思議之妙力豈可使車轍馬跡獨¶
銘於西弇之山佛影龍龕不紀於東林之石是用伐彼¶
真琰詢其藻繢下官負心多恙驅傳不遑欽白黒之勒¶
誠偉丹青之壯觀客自南鄙王夀之雅嘆靈光言於東¶
吳左思之髙談建鄴聊扣寥(一作/寐)寞而為頌云¶
正法中否淳風載邈道隐三眀時昏五濁聲利外染驕¶
滛内斵識淺易淪蔽深難覺(其/一)至人乃睠屈已乘時諸¶
<pb:KR4h0022_WYG_854-8b>¶
佛付囑羣仙䕶持遂荒法寳奄頓乾維露灑天澤雲含¶
(一作/合)帝慈(其/二)是撲燎原爰清□水剪截奔競滌除囂滓¶
九道合符十方同&KR0100;區宇一變隂陽更始(其/三)大康雅俗¶
廣濟含生六寳神御三才化成慶延動植徳至幽眀魔¶
識正觀神呼太平(其/四)至道雖合迷方未悟樹以妙梯登¶
之覺路寳坊邑啟銀函壤布大矣能仁深哉善䕶(其/五)勝¶
境吳俗名都楚封海潮翔鷺山氣盤龍物産殷阜閭閻¶
錯重津途繋䡺里閈鳴鍾(其/六)良牧帝難俊僚人望負荷¶
<pb:KR4h0022_WYG_854-9a>¶
深委規模大壯長者法財沙門異匠共表靈刹同開寳¶
相(其/七)觀閣雲心階基洞口飛月栖棟宛虹入牖闕對蜃¶
樓幢侵牛斗跨時靈域津梁妙有(其/八)落落閑宇沉沉絶¶
機池開梵樂樹下天衣髙座𢎞道深經暢㣲虎馴十戒¶
龍學三歸(其/九)天啟聖期神扶净域萌秪斯(一作/期)逺㣲祥¶
難測粹業已安髙碑乃植沙數有盡金堅無極¶
　　　陜州龍興寺碑　　　　　　蘇　頲¶
有唐神龍元年龍集丁巳應天神龍皇帝出乎震御乎¶
<pb:KR4h0022_WYG_854-9b>¶
乾也粤若我髙祖撥亂反正受天眀命太宗震逺懐荒¶
立人紀綱髙宗見天之則愛人之力故我祖宗之耿光¶
天人之交際矣功侔於天靡弗覆矣道濟於人靡弗育¶
矣上祗乎(闕/)人心醇醲之化積乎中和樂之聲被乎外¶
則聖母以權居位七廟不可乏主以義眀羣萬方由其¶
傒予乃考順應之符旌緝熈之頌有若周文為太子益¶
三朝之恭有若漢文為天王遵五讓之實遂稽盛典張¶
宏紀綱纂舊物由舊章穆穆皇皇顒顒昻昻俾爾熾而¶
<pb:KR4h0022_WYG_854-10a>¶
昌俾爾夀而臧其斯之韙也時公卿大夫禮官慱士稽¶
首颺言曰陛下誕彌厥月初朔龍也接統伊始元又龍¶
也潜者徳之隐飛者徳之興觀乎聖人之變合於聖人¶
之契古之白鱗赤鴈威鳯神雀或當道而虵分或中流¶
而魚躍惟萬物之幽賛曽六年之不若陛下冝以大寳¶
加眀號其龍之興乎天子方晬容遷慮卑聽深視荅神¶
祗之恊謀討經籍之遺羙於戯軒轅氏聲(疑/)元扈就肴¶
虚者莫如佛之寳也推大聖之藴超衆妙之機則道方¶
<pb:KR4h0022_WYG_854-10b>¶
於權智成乎真實脩心觀心惟凡證聖即色非色惟覺¶
悟迷小者得其小大者得其大藥草之喻是也有者見¶
其有無者見其無露泡之喻是也使般若之門隨方而¶
啟仁夀之域舉代咸登用於國家六度齊行於人倫五¶
常等豈與夫太后好道而黜於儒曽孫好刑而雜於霸¶
朕當䆒登庸之休瑞詢住世之宗㫖衆生未度而度之¶
百姓有罪而罪已𢎞風而共貫興化而致理以助天之¶
子人乎因制天下州盡置大唐龍興寺陜州者以𢎞福¶
<pb:KR4h0022_WYG_854-11a>¶
寺為之寺則唐武徳中所創昔王業始基冝於百億故¶
俟福之𢎞暨帝圖中缺躍於九四故見龍之興此又前¶
聖之兆後聖之徴也徒觀其阿(疑作/河)山豁險當砥柱之¶
湍瀬城雉紆餘瞰崤陵之風雨盖朝宗之次行在之宫¶
三輔齊劇隣其左二京分政出其中斯何壯哉郡國之¶
雄也先是香填之金布之神祚之福䕶之千櫨疊映萬¶
楹叢舉含真珠之赤光帯瑠璃之紺色般般逺矚弈弈¶
増新虹電生於樹杪星漢拂於樓間謂湏彌邪現空而¶
<pb:KR4h0022_WYG_854-11b>¶
隐半謂兠率耶住世以臨下如有待者塔廟之靈乎上¶
自清洛而西顧經翠巖而北指七聖不迷百神咸扶旌¶
廽守塞輦過閑田吟邵伯之甘棠追漢仙之結草勿剪¶
勿伐將有聲而在風曰希曰夷豈無寂而觀妙孰若此¶
寺崇大法之本恊中興之符致於閑安得所饒益爰發¶
中㫖出五綵綉及金銀以寵之後庭則雜於四時其布¶
惟五内藏則錯於三品其功用六餙紅玻條紫磨璀綉¶
色&KR0636;鏡光分身應矣金相覩矣雨諸天花隨慶雲而歴¶
<pb:KR4h0022_WYG_854-12a>¶
亂作諸天樂混清吹以參差善哉彌勒䧏梯育王讓¶
座弗之比也當月宇披露門注眀毫晞净目者駕肩而¶
凑接足而禮猶稲麻之與竹葦墨黒之與針鋒稱三自¶
歸獲四無畏大德君瑶君愕而禪師上座慈郁維那道¶
休二法師神入於定力思用於塵勞泊其慮也寺主靈¶
觀上人樂說多聞辨才強學焉可淪以愛染撓其情也¶
亦有廬阜之寄儻冥於隐迹剡山之期或禠於襟帯毎¶
至斷三苦絶三流止六衰禁六賊脩善明之願則罔不¶
<pb:KR4h0022_WYG_854-12b>¶
偕唱湏逹之祈則罔不攝受龍王之泉則罔不捨自非¶
淬慈劒破魔邪麾勝福舉(闕/)正孰能臻於此矣前刺史¶
東平畢使君名構字其忠謇士也清心勁節祗服文藝¶
故其臨事天下謂之直臣今刺史河南元使君名澹字¶
行冲精粹士也正辭邪道研機禮樂故其著書天下謂¶
之良史朝請大夫行陜令清河崔君名昱字盛緒長仁¶
合義睦而奉娣(當作娣用/晉國變事)郭奕之儔也友以為兄魯恭¶
之匹也故其虚心應物理家移政則太守樹風以飬之¶
<pb:KR4h0022_WYG_854-13a>¶
宰君承流而廣之始乎精悉終乎惠愛務㷀&KR0276;而歸厚¶
惴姦慝而寡悔寂則旁通誠則圓對斯並倜儻卓犖殊¶
尤絶倫者盍務之哉郡有張士龍王忠誠侯元嗣郭琬¶
袁休王方等脩業諦聽感縁信受應乎千里聞于十室¶
皆以為周錫王命而藏大鼎漢振天聲而樹隆碣况探¶
宻記指元符轉聖輪道皇極使雕篆之辭缺則莊嚴之¶
事𦕈云何以觀人世殿我邦乎遂載諸厥中宣此偈曰¶
賢刼聖惟法王吾君子與巨唐應夫符契而後翔龍圖¶
<pb:KR4h0022_WYG_854-13b>¶
永象教昌清燬宅接通莊列璇題崇寳坊翠華轉河之¶
傍青蓮降陜之鄉河之水幕榮光陜之路蔽甘棠東洛¶
邑西咸陽望廵幸驩且康歸調御福穰穰¶
　　　唐長安西眀寺塔¶
頲嘗誦先王之訓探衆聖之㫖蓋本三極而宗五常也¶
汎以觀則吹萬循而照則歸一知夫棄理悟寂與能制¶
事者覺為之路以諸(疑作/詣)精㣲定得其門而𢎞汲外邱¶
釋不言乎始扁輪不義乎末其真如之藴邪智有無涯¶
<pb:KR4h0022_WYG_854-14a>¶
間之以息物無有祕應之以刑矣物也者不可使刑止¶
有也者不可因無息然後三極冥符適時之義逺五常¶
昭合濟俗之功大其象法之韙也赫矣帝唐發于天光¶
鴻勲鋪億載盛業冠三代欽眀濬哲以至髙宗天皇紹¶
元命而導要道也時孝敬皇帝儲副承祧晦眀示疾一¶
物三善禀人君之量喜而又懼聞王子之言以大威力¶
作𢎞誓願慿有為之基獲無妄之吉粤眀慶元年仲秋¶
癸酉詔於京兆延康里置西眀寺以報之先是三藏法¶
<pb:KR4h0022_WYG_854-14b>¶
師元奘惟應真乎廼成果者首(闕/)視延袤財輪往以䋲¶
度還而墨順次命少監吳興沈謙之傾水衡之藏徹阿¶
(疑作/河)宗之府制而縮版叅以懸榘鈎北阜之舄伐南山¶
之枚初歴落以星峙忽穹崇以雲曼攅栱岌嶫騫甍宛¶
轉揆隂陽之中居子午之直叢倚觀閣層立殿堂虬鳯¶
夭矯而相承鬼神睢盱而欲起罔不珠綴&KR0772;窱琁題照¶
燭琉璃洞澈菡蓞紛敷白日為之隐蔽丹霞為之舒巻¶
者凢一十二所每動㣲風滴細霤窅然其若來和鎗然¶
<pb:KR4h0022_WYG_854-15a>¶
其有去音悉豐麗博敞峥峥曭朗奕奕焉耽耽焉中國¶
之荘嚴未有大荒之神異所絶於是召以正工以考安¶
瑞表湛真容繡色電烻金光火合移忉利之宫鎮菩提¶
之座狀㣲笑而莞爾意屢言於善哉者不可勝計遂賜¶
田園百頃净人百房車五十两絹布二千疋徴海内大¶
徳髙僧有毗羅靜念滿顥廣說鵬耆辦了鶖子知㑹凡¶
五十人廣京師行業童子有空净聞道善思喜法湏迦¶
分施撰擇不染者凡一百五十人導天衢指天寺上御¶
<pb:KR4h0022_WYG_854-15b>¶
安福觀以遣之有則有容昻昻顒顒駢象馬錯人龍幡¶
幢之隂周四十里伎樂之響震三千界使其將法印發¶
妙梯上至乎穆清下遺乎紛濁散而無我見桃李之成¶
蹊聚則有朋知稲麻之為衆若普聞名稱時立威儀行¶
則上首舉為左臂者上座道宣寺主神察都維那智衍¶
子立傳學元則棲禪靜定持律道成懐素等八法師舍¶
衛是求湏彌不動以等空知行如海法如陶器必盡而¶
冩瓶共縳今大律師崇業約身利牧維忍辱之行全信¶
<pb:KR4h0022_WYG_854-16a>¶
役仁守毗尼之律眀猶染壘壑比持綖摧伏魔障弼成¶
學徒上座大徳神岳法師開方便品證圓明實貫穿百¶
氏分别四諦芸扄諸彦不敢近論筆墨蓬岳群仙自應¶
遥寄書帙相與禁六賊制六衰紅粟腐積黄金巨萬行¶
天厨之寶轝泛海岸之雕艫日静楗槌夜鳴鍾柝罔不¶
受薰脩戒破煩惱結禪以思黙聼以和發商調柔之意¶
書秘宻之偈業公愀而歎曰此身有待諸行無常欽(疑/)¶
不居之嵗月無不滅之泡影樂化成而記壁者請因寺¶
<pb:KR4h0022_WYG_854-16b>¶
而言之是則有隋尚書令越國公楊素泊我濮王泰宅¶
之舊區豐不當必蔀儉不師且奪終異謀始之則滿非¶
守城之具從梁抵第寜復賔遊封薛池䑓果成童牧孰¶
若變為嚴净歸入檀那匪化塵之可思匪刼燼之能毁¶
轉以清渠灑道緑樹分行水流舊空花落雨新殿邦而¶
住世者不亦大哉宜宣詠歌以備刋勒矣我開元神武¶
皇帝御十方之四載格上下秩神祗萬人敬百蠻服伊¶
䕶法者必聖王乎演法者其開士乎敢作頌曰¶
<pb:KR4h0022_WYG_854-17a>¶
吳作京兮秦之理殊住寳刹兮從中起䡾相望兮非相¶
似輪乎奐兮不可擬惟聖皇之經始兮惟調御之依止¶
封迦葉之上人兮延徳光之太子香為圡兮金為界樹¶
低枝兮蓮出水紛接足以駢闐兮盡洗心以歡喜永巍¶
巍兮什梵宫揚大法兮尊大雄¶
　¶
　¶
　¶
<pb:KR4h0022_WYG_854-17b>¶
　¶
　¶
　¶
　¶
　¶
　¶
　¶
　文苑英華巻八百五十五¶
