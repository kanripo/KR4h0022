# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:05.070944
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷八百四
<pb:KR4h0022_WYG_804-1a>¶
欽定四庫全書¶
　文苑英華巻八百四　　　宋　李昉等　編¶
　&KR0550;壁記八¶
　州官下(判/司)¶
　　泉州六曹新都堂記一首¶
　　河南府倉曹㕘軍壁記一首¶
　　京兆府貟外㕘軍壁記一首¶
　　河南府㕘軍壁記一首¶
<pb:KR4h0022_WYG_804-1b>¶
　　河南府㕘軍壁記一首¶
　縣令上¶
　　兖州任城縣令&KR0550;壁記一首¶
　　安陽縣令&KR0550;壁記一首¶
　　臨湍縣令&KR0550;壁記一首¶
　　饒陽縣令&KR0550;壁記一首¶
　　漢陽縣令&KR0550;壁記一首¶
　　吳縣令&KR0550;壁記一首¶
<pb:KR4h0022_WYG_804-2a>¶
　　州官下(判司/)¶
　　　泉州六曹新都堂記　　　　歐陽詹¶
貞元八年刺史安定席公為邦之二祀冬造六曹之都¶
堂公表㣲而慮逺也天子建六官以紀綱天下刺史分¶
(集作分/刺史)六司用經緯封中猶天之有四時而人之有四¶
支一時不若則嵗罔成功一支不和則體莫全用公以¶
六司之掾如股肱思安之與身之安也火流定中將坯¶
城廓親覽𪠘宇首視斯署既隤而隘非凝神揆務之所¶
<pb:KR4h0022_WYG_804-2b>¶
日撫人民則不有國營宫室是亦為政乃量羡府以度¶
用指斯宇而命易又曰處湫居卑非智也煩人蠧財非¶
仁也吾欲全仁而就智蕆事者志之有司是以(集作/於是)審¶
基址程廣袤山節藻梲僭也削而不取階茅茨櫩(集作/土階)¶
(茅/櫚)偪也革而是捐非約非豊允執厥中然後計其(集作/具)¶
材量日力土(集作/山)木則酧之如市人功則稅之若時物¶
樂民願未旬而畢飛梁五道而通負連楣六接以都豁¶
陽軒遐引隂户(集作/室)旁啓揖以重屏翼以廻廊晻黔黔¶
<pb:KR4h0022_WYG_804-3a>¶
以秘邃屹崇崇以(集作/而)宏敞夏處其逹則炎天以凉冬¶
居其隩則凄風以温足以寧肌静心以釐厥職者也夫¶
哲人有作不唯利身在利人不唯利今在利後想(集作/相)¶
斯堂者公侯卿士禮隔殊品公不之降也斯不亦利人¶
不唯利於身歟堅壯固䕶存延千祀人不(一作/公不)之建(一/作)¶
(逮/)也斯不亦利後不唯利於今歟覩斯堂見公之意時¶
某處某乙為司功某處某乙為司倉司户司法司兵司¶
田皆外莊内融懐材抱忠無回邪以蒞下有謇諤以承¶
<pb:KR4h0022_WYG_804-3b>¶
上當時之彦也請列於記左庶後之君子觀名訪徳知¶
夫是日堂有人焉建堂之明年記¶
　　　河南府倉曹叅軍㕔壁記　　梁　肅¶
倉曹掾禄秩位次載於甲令在漢魏間與叅軍事其職¶
各異五府州及郡皆有其官北齊天保中又授叅軍以¶
繫官曹之號盖取夫以文吏而叅武事隋由之國家亦¶
因之河南府領二十六縣為主東郡環地千里邦畿之¶
内征賦之入凡蓄聚之物皆於其司一都(集作/郡)之移用¶
<pb:KR4h0022_WYG_804-4a>¶
郡吏之稍食又岀焉故其務殷其事積常為他曹劇居¶
之者不勤則廢不亷則敗不明則耗斁干没之患生其¶
職或擢居(集作/登)南宫及御史府故有司常綜其名實考¶
其功緒(集作/績)然後授之伊陽張君閿鄉李君今並為其¶
官李以貞固稱張用文敏著予謂命官之職事與二掾¶
之才羙不可以不紀遂直筆書之其两曹位次與前政¶
名氏端如貫珠列于記之左右¶
　　　京兆府員外叅軍壁記　　　李　華¶
<pb:KR4h0022_WYG_804-4b>¶
東漢中平以來王室多難元臣統戎括郡才而不遺徴¶
衆慮而從善故公府置叅軍事雖位高八命權重三軍¶
苟好謀而成亦㕘於幕下迄於魏氏沿漢舊章洎有普¶
將殄於全呉石苞責禮於孫楚由是府朝致敬稍用下¶
寮逮南北分於帝郊華夷寢於王澤而此官之選益以¶
衆矣及隋平江嶺唐有天下聖人貴因循而重改作思¶
豫備而戒不虞故因其名而降之秩則殷周之損益可¶
知也至若两京垂戎於四方府吏同體於郎署非夫公¶
<pb:KR4h0022_WYG_804-5a>¶
卿盛徳之𦙍才望當仁之流不可膺其任今王國多士¶
賢能嵗益職員之外猶以命之取類乎律吕起於黄鍾¶
滄浪發於清漢人皆以為羙也趙郡李諲碣石峰巒藂¶
臺楨幹嬰年聞禮敬睦傳於家庭綺嵗入官名節動於¶
寮友敏以經徳清而逹和自懐濟衆之心仍有封侯之¶
骨嘉魚在藻良馬食苖如其人有其位干雲萌於甲折¶
貫革兆於機張且曰清階因之故事則鍾繇李𦙍魏舒¶
王遵事炳於前代韋僕射李大夫陸少保杜尚書功宣¶
<pb:KR4h0022_WYG_804-5b>¶
於盛朝叔父侍郎發跡於河南黄門顧(闕/)漸羽於京兆¶
驥子躡乘黄之皁鵷鶵入威鳯之巢榮縻九霄縱逰千¶
里其可必也夫其職諧易簡道在中和高歩同於列仙¶
彈冠預於朝㑹若乃簿書堆案則譽發彀中醪醴蒲壺¶
亦名髙方外動静皆適剛柔两持是以為從事者所貴¶
師古之事車服盤盂畢聞旌記用垂後代飾布徳音况¶
朝之命官闕而不載以華聞於舊史請以直書故略其¶
所知疑殆頗闕云爾¶
<pb:KR4h0022_WYG_804-6a>¶
　　　河南府叅軍壁記¶
文與武邦之大司叅以彌綸而果於折中軍以厲禁而¶
闕其暴蔑彌綸之謂文厲禁之謂武居一稱而兼二義¶
叅軍司馬(一作/有焉)漢車騎將軍張温行司空専征關右始¶
徴幽州刺史陶謙叅軍事由是上將之府以為常儀魏¶
驃騎將軍石苞鎮揚州普文王命孫楚叅苞軍事賔主¶
降禮始於孫石時方用武則軍師之謀主天下乂安則¶
府公之屬吏盖因府郡之長使持節領諸軍故雖列曹¶
<pb:KR4h0022_WYG_804-6b>¶
悉以叅軍為號若以漢晉儔於聖代郡國比於神州則¶
理(一作/治)亂不侔而小大相妨(一作/萬)矣叅軍自國朝以來¶
躋盛位者數十人逺則僕射韋公師保中朝今則中丞¶
蔣公澄清東夏用賢而衣冠焯叙踵武而聲度相隣選¶
部所以較卿佐之材舉公侯之胄是以慎署斯職而要¶
其徳藝傳所謂仕而優則學學而優則仕處下僚而無¶
咎悔從吏道而獲安閒差池鵷鷺之間宴息風雲之外¶
矣京兆韋昱門高器全其文也若英敷華其武也長劔¶
<pb:KR4h0022_WYG_804-7a>¶
淬鍔朗玉調律鷙禽乗秋服楚傳之訓誡傳漢相之經¶
術每從容府中或有異政雖不吾以必預咨謀如川決¶
防如竹迎刄夫然則貴與壽功與名非斯人而誰獲君¶
子之所貴者名位不失其人聲聞不忘於後故蒐録官¶
族第其遷授俾將來俊茂有所觀焉時天寳九載九月¶
十三日記¶
　　　河中府叅軍㕔記　　　　　沈亞之¶
國朝設官無高卑皆以職授任不職而居任者獨叅軍¶
<pb:KR4h0022_WYG_804-7b>¶
焉觀其意盖欲以清人賢胄之子弟將命試任使以雅¶
地任(集作/出)之耳不然何優然曠飬之如此其差高下則¶
以五府六雄為之次第蒲河中畍三京左雍三百里且¶
以天子在雍故其地益雄調吏者必以其人授焉噫今¶
之衆官多失職不失其本者獨叅軍焉長慶二年余客¶
蒲河中府叅軍某叅軍某族世皆清胄又與始命之意¶
不失矣乃相與請余記職官之本於其署¶
　　縣令上¶
<pb:KR4h0022_WYG_804-8a>¶
　　　兖州任城縣令&KR0550;壁記　　　李　白¶
風姓之後國為任城盖秦之古(集作古/之秦)縣也在禹貢則¶
南徐之當分成周乃東魯之邦自伯禽至(集作/到)於順公¶
三十二代遭楚蕩滅國(集作/因)屬楚焉炎漢之後更為郡¶
縣隋開皇三年廢高平郡移任城於舊居邑雖(集作/乃)屢¶
遷井則不失(集作/)魯境七百里郡有一十三(三字集/作十一)縣¶
任城當其要衝(集作/衝要)東盤琅邪西控鉅鹿(集作/野是)北走厥¶
國南馳牙鄉青帝太昊之遺墟白衣尚書之舊里也土¶
<pb:KR4h0022_WYG_804-8b>¶
俗古逺風流清高賢良間生掩映天下地博厚川踈明¶
漢則名王分茅魏則天人列土所以代變豪侈家傳文¶
章君子以才雄自高小人以(集作/則)鄙樸難理况其城池¶
爽塏邑屋豊潤香閣倚日凌丹霄而欲飛石橋横波驚¶
彩虹而不去其雄麗映比有如此焉故萬商徃來四海¶
綿歴實泉貨之囊籥為英髦之咽喉故資大賢以主東¶
道製我羙錦不易其人今鄉二十六户一萬三千三百¶
一十七(集作七/十一)帝擇明徳以賀公宰之公温恭克修儼¶
<pb:KR4h0022_WYG_804-9a>¶
碩有立季野備四時之氣士元紆(集作/非)百里之才撥煩¶
彌閒剖劇無滯鏑百發克破於楊葉刀一鼔必合於桑¶
林寛猛相須(集作/濟)韋弦適中一之嵗肅而教之二之嵗¶
惠而安之三之嵗富而樂之然後青衿向訓黄髮履禮¶
耒耜就役農無逰手之夫機杼(集作/杼軸)和鳴織(集作/機)罕嚬¶
蛾之女物不知化陶然自春權豪鋤縱暴之心黠吏返¶
淳和之性行者譲於道路任者昇其(集作/併於)輕重扶老攜¶
㓜尊尊親親千數(集作/載)百年再復魯道非神明慱逹孰¶
<pb:KR4h0022_WYG_804-9b>¶
能與於此乎白探竒東䝉竊聽輿誦(集作/論)輙記於壁垂¶
之將來俾後賢之操刀知賀公之絶跡者也¶
　　　安陽縣令㕔壁記　　　　　李　華¶
令長之位詳於漢官土地之宜列於禹貢談者備矣而¶
詞人略焉則此官之職守此境之風俗可知也國朝之¶
有天下淇漳之間於京師為近守宰之寄於元元最親¶
故授署此官延至王庭曲蒙睿渥制令褒賜與内官同¶
法清貫徃徃超拜天寳以來東北隅節度位冠諸侯按¶
<pb:KR4h0022_WYG_804-10a>¶
數軍鉦鼓兼本道連帥以河北貢篚征稅半乎九州邉¶
於山戎嵗備勍㓂毎置長吏朝廷特難之或操尚虧渝¶
或中丞遷換或流亡未復或委罪刑書繇是使臣慎簡¶
其人宻表陳請鍾恩光於異土萃人物於東州不然何¶
公方振羽青雲胡為而在此堂也公以徳行文章為人¶
倫羡慕清而(一作/自是)道藝隣於昔賢自登封主簿撫有兹¶
邑以西門沉巫為不仁仲康解綬為有斷約(一作/酌)古中道¶
為今令圗下車無何休聞四塞他疆之人父母之居尸¶
<pb:KR4h0022_WYG_804-10b>¶
祝之則境内之歡可以心見君子哉至若由身立政謀¶
近及逺邑人趨拜静聞堂上之琴軍師徃來潛預幕中¶
之畫所利者大豈惟安陽夫然則繁纓曲縣衷甸四牡¶
(出左/傳)人所願也於公宜之記事者志盛徳而旌善人今¶
特書公何尊王命其春秋之義歟天寳十載記¶
　　　臨湍縣令㕔壁記¶
鄧為天下扄闥两都南蔽秦漢以來多封將相姻戚故¶
其人益豪彊内全邑曰南陽曰穣曰臨湍盖古新城也¶
<pb:KR4h0022_WYG_804-11a>¶
穣州府所理吏不暇息南陽領户既寡姦俠所歸惟臨¶
湍境清人閒從仕者所樂開元裂此鄉三千户為菊潭¶
縣天寳至徳之間狂虜南侵南陽為戰地地荒人散千¶
里無煙猶以郵置之衝徃復王命權置官吏招集疲人¶
如寒加裘如餒併食聖朝臨下有赫哀撫兆人誅元兇¶
清天下詔方鎮選良吏平昌孟威(一作/或)字承顔自左驍¶
位兵曹叅軍本道節度使表為此縣始至户不盈百為¶
政七月盡室而歸者千餘家難矣哉古之為政者先諸¶
<pb:KR4h0022_WYG_804-11b>¶
人後諸身先其人則人不勞後其身則身自逸承顔勤¶
恤老㓜而休息之損有餘補不足而煦育之人諭其心¶
則不勞而理矣古之來者(一作求士/古之者)觀諸其家知乃為¶
政承顔奉版輿冐虜塵北越鞏洛歸家於漢上又以清¶
白之禄為甘㫖之資臣子之道卓然則其餘可知也令¶
長品秩章綬人皆知之故不書今所書議(一作/儀)能也寳¶
應二年七月甲辰左補闕李華記¶
　　　饒陽縣令&KR0550;壁記　　　　　喬　潭¶
<pb:KR4h0022_WYG_804-12a>¶
千里之外設方伯帥其屬屬有長今之縣尹焉故縣之¶
庶富尹以賢傑不可冗而庸也(一作不可一/日而塞也)自齊桓九¶
合制我饒陽歴戰國以還遂羙其城邑西邇全趙東拒¶
河間燕之南郊冀之北土其有吕尚之遺風乎多竒士¶
好帯劔侈服多佳人善彈弦跕躧其地虜口近擊柝之¶
虞其川滹沲有泛舟之役廣輪七十里編户二萬計行¶
或擊轂市或駕肩日中竒贏雜弊為窳機女狹其幅利¶
染工多其姦色業不可廢訟由是興非夫寛猛以濟之¶
<pb:KR4h0022_WYG_804-12b>¶
則不能用又宵人課居異政固亦明已我茂宰裴公河¶
汾鼎族公卿門子識經之文緯之教(一有/纔字)設而耆㓜歸¶
心刑(一有/不字)施而權豪斂跡恵行為膏雨令岀為清風君¶
子謂裴公於是乎(一有君/子二字)其高蹈近宻翰飛清㝠未可¶
涯也余味之乆矣豈縣公能事而屋壁不書召彼故老¶
詢於前政莫知其數逺者(一作/矣)闕如權輿先天置郡之¶
後凡名士改轉列於左編庶㡬將來亦克用勸¶
　　　漢源縣令㕔壁記　　　　　于　邵¶
<pb:KR4h0022_WYG_804-13a>¶
周克殷列爵惟五實分子男之位洎秦漢以降或令或¶
長雖小有差其揆一也皆銅印墨綬秩六百石非理道¶
之君愛人如子則不能為官擇人矣國家坐進此道至¶
於憂勤爰増六秩以勸賢者皇帝觀兵朔方之嵗始上¶
禄縣更名漢源將復禹舊績以從人欲其山川形勢土¶
地風俗近鎬千里華風不間多乎哉盖小國以聚大國¶
之義也且夫南呀蜀郡東豁雍畤西走連磧北逾大漢¶
四郊憧憧者於是乎終焉故有獄市之煩供億之費上¶
<pb:KR4h0022_WYG_804-13b>¶
咨郡府下用臨恤非貞固不足以幹事非亷慎不足以¶
率人清净則可乎不擾忠恕則可乎求瘼時謂京兆韋¶
子當公府之選推而有之至於今人易受賜邑則(一作/用)¶
稱理聞之見之政叅乎前從事雖疲於改易用舉自多¶
於頴脫我則無貳不其難乎嗟乎絆驥已乆及𤓰將代¶
顧此屋壁何其寥寂前芳無聞後進奚覩記者史家之¶
流也亦所以發揮㕔事啓廸人物又知韋公授受之始¶
其或繼之者從而記之前後相映光采洽人乾元三年¶
<pb:KR4h0022_WYG_804-14a>¶
孟夏之日記開元中有柴希言自溢(一作/釡)陽縣尉拜以¶
清白名聞遷洛水縣令天寳中有郭瞻自永康縣尉拜¶
甚有能事秩滿逰河朔遇亂未知所適至徳中有郭伯¶
陽自某官拜恂恂如也遷洋州司馬其餘日月某(一作/其)¶
通名氏失之不得次於公之列耳¶
　　　呉縣令㕔壁記　　　　　　梁　肅¶
在春秋列國各有屬邑其主者魯謂之宰楚謂之尹普¶
謂之大夫秦時天下始置令長宅一同之内操賞罰之¶
<pb:KR4h0022_WYG_804-14b>¶
柄有民人焉有社稷焉風俗成(集作/嘉)敗本乎身黎元安¶
否繫乎政其體大矣自京口南被於淛河望縣十數而¶
呉為大國家當上元之際中夏多難衣冠南避寓於(集/作)¶
(於/)兹土叅編户之一由是人俗舛雜號為難治加以州¶
將有握兵按部之重邑居當水陸交馳之㑹承上撫下¶
之勤征賦郵傳之繁百倍他縣夥乎其中不可勝紀大¶
厯十一年天官精選可以長民者於是范陽盧公由太¶
源府祁縣令為之公外寛内明敬事而信政本於仁飾¶
<pb:KR4h0022_WYG_804-15a>¶
身以文下車三年闔境之人安土樂義而不知安樂之¶
所從來盖和平也(三字集作平/之以和也)士君子立身論道之通¶
塞不論位之升降呉縣下(一作/與非)畿服一等公俯而為之¶
抑選部為官擇人而公履道從政所由然也予知公者¶
敢(集作/輙)録其實書于東序以播其令聞(集作/問)時十四年¶
二月甲子記¶
　¶
　¶
<pb:KR4h0022_WYG_804-15b>¶
　¶
　¶
　¶
　¶
　¶
　¶
　¶
　文苑英華巻八百四¶
