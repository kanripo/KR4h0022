# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:05.118214
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷八百五
<pb:KR4h0022_WYG_804-1a>¶
欽定四庫全書¶
　文苑英華巻八百五　　　宋　李昉等　編¶
　&KR0550;壁記九¶
　縣令下¶
　　許昌縣令新&KR0550;壁記一首¶
　　解縣令&KR0550;記一首　　廬陵縣令&KR0550;壁記一首¶
　　華亭縣令延陵包公壁記一首¶
　縣丞¶
<pb:KR4h0022_WYG_804-1b>¶
　　&KR0614;厔縣&KR0550;記一首¶
　　擽陽縣丞小&KR0550;記一首¶
　　藍田縣令&KR0550;壁記一首¶
　　武功縣丞&KR0550;壁記一首¶
　簿尉上¶
　　㑹昌主簿&KR0550;壁記一首¶
　　同州澄城功倉户尉&KR0550;記一首¶
　　縣令下¶
<pb:KR4h0022_WYG_804-2a>¶
　　　許昌縣令新㕔壁記　　　　白居易¶
民非政不乂政非官不舉官非署不立是三者相為用¶
故古君子有雖一日必葺墻屋者以是哉許昌縣居梁¶
鄭陳蔡之間要路由於斯當建中貞元之際大軍聚於¶
斯兵殘其民火焚其邑夫(集作/大)田生荆棘官舍為煨燼¶
乗其弊而為政作事者其難乎去年春叔父自徐州士¶
曹掾選署厥邑令於是約已以清白納人以簡直立事¶
以强毅以清白故官吏不敢侵於民以簡直故訟獄不¶
<pb:KR4h0022_WYG_804-2b>¶
敢留於庭以强毅故軍鎮不能干于縣繇是居二年民¶
用康政用暇乃曰儲蓄邦之政本命先營囷倉又曰公¶
署吏所寧命次圗㕔事取材於土物取工於子來取時¶
於農隙然後豊約量其力廣狹稱其位儉不至陋壯不¶
志驕庇身無燥濕之憂視事有朝夕之利官由是而立¶
政由是而舉民由是而乂建一物而三事成其孰能不¶
韙之哉嗚呼吾家世以清白(集作/簡)垂為貽燕之訓叔父¶
奉而行之不敢失墜小子舉而書之亦無愧辭若其官¶
<pb:KR4h0022_WYG_804-3a>¶
邑之省署(集作/置)風物之有亡田賦之上下盖存乎圗牒¶
此略而不書今但記斯㕔之時制與叔父作為之所由¶
也先是邑居不脩屋壁無紀前賢姓字湮泯無聞而今¶
而後請居厥位者編其年月名氏自叔父始時貞元十¶
九年冬十一月一日記¶
　　　觧縣令㕔壁記　　　　　　沈亞之¶
國家自誅叛以來於今六十餘年(四字集/作十年)征徭息繁不¶
勝於籍租催之法居間為民起横縣令不得専以子養¶
<pb:KR4h0022_WYG_804-3b>¶
之化理之蒲鹽田居觧邑下嵗岀利流給雍洛二都三¶
十郡其所㑹貿皆天下豪商猾賈而姦吏踵起則觧之¶
為縣益不能等於他縣矣鹽田主官用郎吏其佐貳下¶
不岀御史操法繩縻十九關於縣令而不敢(集作/得)專但¶
奉府曹侯長之教而已鹽田細吏皆縣民其田園雖業¶
籍於縣而令不得親但以縣民之衆馭之而已若是為¶
令之(集作/與)尤悔者日争(或作/生)焉茍非智良不能日脫於¶
横今令者余之從祖也且滿嵗而尤不及豈其厚於智¶
<pb:KR4h0022_WYG_804-4a>¶
乎而又招亡民還業者數百至於公堂燕(集作/便)舘葺飾¶
者凡十餘構工不勞民又何多方也長慶二年余客其¶
地因受命而著記云¶
　　　廬陵縣令㕔壁記　　　　　皇甫湜¶
在易之爻二與四同功其善不同二多譽四多懼四之¶
多懼以近君也今州之近縣當刺史理所其難為與支¶
縣相百宜矣哉廬陵户餘二萬有地三百餘里駢山貫¶
江扼嶺之衝材竹鐡石之贍殖苞篚緯(石本文粹/集本作韗)緝之¶
<pb:KR4h0022_WYG_804-4b>¶
富聚土沃多稼散粒荆揚故官人率以貪敗今日两趨¶
州衙退祗承録判將校事之紛錯率相關臨煩言易生¶
凡事難專故愈不理近年百姓創罷徴賦發㫁其人益¶
訛(文粹有/與字)處險易以亡匿尤輕犯禁夫以不専之理理¶
益訛之俗承積弊之餘雖使冉季(文粹有/復字)將不能也今¶
清河張君儇為之理適得良二千石俾顓其政而展其¶
材居未再稔最于(集本文/粹作於)一郡張君(集本文粹/無此字)恂恂以¶
奉上煦煦以字民剸煩(集本文/粹作繁)决劇以通敏彈豪糾黠¶
<pb:KR4h0022_WYG_804-5a>¶
以沉㫁清白之操較然絶類便安之謡流而逺聞宜舉¶
其卓卓以敦沮勸縣之故習令將之邑佐發歛盛糧緡¶
具車杭(集本文/粹作航)千里迎拜君以譲却之單艇之(集本文/粹作航)¶
(赴/)官吏皆亷縣之故習令始至取官羡物益備器用團¶
鄉次役以供芻粟君以法喻之一切禁絶則民知耻布¶
其大信推以至誠促嚴吏家以(集本文/粹作慰)懋民户故秋夏¶
之稅先期而集宥過以容不逮奬能以勸不脩為魁而¶
萃頑者取一以警百故政刑(石本作/刑政)之簡期月而治以¶
<pb:KR4h0022_WYG_804-5b>¶
俸錢𦵏枯而恩浹以家飲救渴(集本文/粹作温)而澤均(集本文/粹作周)¶
萼合兄弟之拆居者而民以飬麕復老弱之流庸者而¶
疆以實和氣潛通連嵗大穣廷内閑閑似宻與蒲余既¶
堙厄斥置於此始來而𢎞農楊君敬之具為余話君羙¶
談既接益乆得實其聞仍(集本文/粹作乃)刻山石鑱㕔壁盛之¶
以觀永乆¶
　　　華亭縣令延陵包公壁記　　顧　况¶
陶氏之隠誥云張李二君勤行仁義異代同徳(一作/祖)慶¶
<pb:KR4h0022_WYG_804-6a>¶
鍾包君鮑靚通靈之士秦有包丘漢有包咸世為學官¶
随晉南渡今謂延陵人也隋書儒林傳包愷包愉兄弟¶
皆治漢書從子弟千餘人樹碑紀徳惟皇六葉鴻臚宣¶
力於王室著作垂名於當代起居祭酒聲隠都野與翰¶
林供奉晁析其流𣲖君辟(一作/郡非)秀才以文字自潰(一作/附)¶
嘗夣入𡨕府浹時而蘓根於脩短有開之兆言地下之¶
法峻於人間頗符干寳搜神之事随難奉天重圍暗觧¶
上撫其背而春官亦以賔禮待之及為華亭有闢田増¶
<pb:KR4h0022_WYG_804-6b>¶
户均賦愛人之政語曰十室之邑百乗之家由也可使¶
治其賦而君實有之舊章壁記記其官叙野史之流也¶
平源之谷水崑山鱸魚蓴菜海錯陸産彼何人而不知¶
今記其異庶有補於化耳¶
　　縣丞¶
　　　盩厔縣丞㕔壁記　　　　　沈亞之¶
盩厔道巴漢三蜀南極山不盡三十里北阻渭短長之¶
補與南(集作/山)而近其野半為澤麓(集無/此字)故鼠倚穡而居¶
<pb:KR4h0022_WYG_804-7a>¶
雖善捕伐不能無傷於稼說者以為漢武帝嘗夜岀射¶
熊於是而田人輙留執帝從者由此觀之民情阻狠(集/作)¶
(限/非)古為難理時猶逼畏指諫即稍罷然佞臣竟以帝耻¶
不忘遂籍民人田為五柞長楊矣今又徙甌越卒留戍¶
邑中神䇿亦屯兵角居俱稱䕶甸而三蜀移民遊手其¶
間市閭雜業者多於縣人十九趨農桑業者十五又有¶
太子家田及竹囿皆募其傭藝之由是富民豪農頗輸¶
(集作/書)名買横緩急以自蔽匿民冐名欺偷浮詐相樛雖¶
<pb:KR4h0022_WYG_804-7b>¶
賢宰處之而丞與曹或不類亦不(集作/莫)能盡枉直之情¶
也夫丞之職也贊宰之政以條諸曹其有不便於民者¶
丞能得不可今丞也余從祖居之既滿嵗民諍不作如¶
此則宰之所宰丞之所贊可謂知方也已長慶初余思¶
相如進諌之風南歴長楊至於射熊五柞訪其遺跡因¶
退舍是邑遂悉論山川俗里之事題於丞之署云¶
　　　櫟陽縣丞小㕔壁記¶
便署所以接賔也櫟陽岐諸陵走左輔蒲太原燕趙魏¶
<pb:KR4h0022_WYG_804-8a>¶
山東至於匈奴雜虜之道而諸侯使者及戎王聘貢(集/作)¶
(遺/)之臣交馳出是無虗日而邑頗瘠於擾費然而遊宦¶
客子出入徃來者則公賔為寡也夕館而晝饌自宰臣¶
簿尉或不能支於給饋而賔去嘗(一作/尚)悒悒不快長慶¶
初有趙魏侯者失理卒亂辱殺之更自立新帥大臣皆¶
進意請討圜其境之侯咸㑹兵襲戰飛蹄走轡之奏傳¶
呼相追而又降嫁匈奴中故使者益至若是宜謂私賔¶
不能加也而(集作/然)又遣使陳蔡許滑大梁彭城皆發卒¶
<pb:KR4h0022_WYG_804-8b>¶
戌北河督責米帛於两江之間使百郡所輓無西入由¶
是天子之使岀(集無/出字)入漳關者日數十軰大者乗馬至¶
百小者不下十餘郵馬盡死於道凡徃來乗馬畜者無¶
問其誰皆奪之故遊宦客子俱輳道櫟陽中計其衆寡¶
復與公賔之數相高矣是時櫟陽丞當公主降匈奴女¶
(集無/女字)使及迎者之部千人天子使後宫貴御行餞於道¶
事嫁大臣從官衛士亦數千人夕頓田氏遣丞奉供具¶
以能不擾民一縣之吏稱善辦及歸乃計曰夫遊賔四¶
<pb:KR4h0022_WYG_804-9a>¶
時之來獨憂其為稀耳我且與理一署使其宻温以待¶
之然後以為家之給與賔僕相等是寧有忽賔哉既以¶
(集作/已)賔之來者視其館禮之窮罄雖勇寒猛餒必抱愧¶
自饜於所饗嗟乎隆否之跡由夫履也其構在公堂之¶
右(集作/左)正寢西南隅其形類廂二間覆厦於南陲其就¶
在長慶元年八月甲子也¶
　　　藍田縣丞㕔壁記　　　　　韓　愈¶
丞之職所以貳令於一邑無所不當問其下主簿尉主¶
<pb:KR4h0022_WYG_804-9b>¶
簿尉乃有分職丞位高而偪例以嫌不可否事文書行¶
吏抱成案詣丞巻其前鉗以左手右手摘紙尾鴈(集作/亮)¶
鶩行以進平立睨丞曰(方從卿韓文舉正云/此下文苑有丞字)當署丞渉¶
筆(舉正云文/苑作濡筆)占位署唯謹目吏問可不可吏曰得則退¶
不敢略省漫不知何事官雖尊力勢反岀主簿尉下諺¶
(舉正文苑云作該蜀本作/該該轉為劾其訛益甚)數慢必曰丞至以相訾謷丞¶
之設(集住一/作後)豈端使然哉慱陵崔斯立種學積文以蓄¶
其有泓涵(蜀本/作澄)演迤日大以肆貞元初挾其能戰藝於¶
<pb:KR4h0022_WYG_804-10a>¶
京師再進再屈于人元和初以前大理評事言得失黜¶
官再轉而為丞兹邑始至喟然曰官無卑顧材不足塞¶
職既噤不得施(集注一/作行)用又喟然曰丞哉丞哉余不負¶
丞而丞負余則盡𢬵去牙角一躡故跡破崖岸而為文¶
(蜀本/作之)丞㕔故有記壊漏汙不可讀斯立易桷與瓦墁治¶
壁悉書前任人名氏庭有老槐四行南墻鉅竹千挺儼¶
立若相持水㶁㶁循除鳴斯立痛掃溉對樹二松日(集/有)¶
(吟/字)哦其間有問者輙對曰余方有公事子姑去考功郎¶
<pb:KR4h0022_WYG_804-10b>¶
中知制誥韓愈記¶
　　　武功縣丞㕔壁記　　　　　桞宗元¶
商(集作/殷)頌曰邦畿千里周制曰(集無/日字)千里之内甸服榖¶
梁謂之寰内諸侯為王内臣其制甚重今京兆尹理京¶
師部二十有三縣幅員之廣其猶古也縣吏之長曰令¶
其貳(集無此/二字)曰丞丞之位正八品下盖述六職以輔其¶
令也秦漢有丞相令尚書有左右丞御史有中丞至于¶
九卿之列亦皆有丞下以逹天子(集作/下)之縣政有小大¶
<pb:KR4h0022_WYG_804-11a>¶
其㫖同也武功為甸内大縣按其圗古后稷封有斄之¶
地秦作四十一縣斄美陽武功各異至是合焉盖嘗為¶
稷州已而復縣其土疆沃美高厚有丘陵墳衍之大其¶
植物豐暢茂遂有秬秠藿(蜀本/作荏)菽之宜其人善樹(或作/術)¶
藝其俗有禮譲宜乎其大雅之遺烈焉貞元十五年改¶
邑於南里既成新城凡官署舊記壁壊文逸而未克繼¶
之者後三年而頴川陳南仲居是官邑人宜之號為簡¶
靖因其族子存持地圗以來謁余為記夫以武功疆里¶
<pb:KR4h0022_WYG_804-11b>¶
之大人徒之多而陳生以簡靖輔其理斯固難矣漢高¶
帝嘗詔天下凡以戰得爵土(漢作書/七是)大夫公乗巳上令¶
丞與抗禮故為吏益難今天子崇武念功與漢初相類¶
分禁旅以守縣道武功為多陳生為丞於是而又職盗¶
賊其為理無敗事吾庸可以廢(二字一/作度)哉為之記云¶
　　簿尉上¶
　　　㑹昌主簿㕔壁記　　　　　喬　潭¶
㑹昌行在也新邑作焉主簿糾曹也我公吏焉公名摯¶
<pb:KR4h0022_WYG_804-12a>¶
字某由秘書正字而拜初蒙泉秘湧於山下隂火潛燃¶
於地中是開湯池以御宿獲靈符之三載有詔留之冠¶
新豐渭南而為畿縣以明年復詔廣之齒萬年長安而¶
為京邑非良才無以杼劇非美誠無以鈞(一作/釣)賢邑改¶
其名官遷其秩宜矣北陸寒苦東郊豫遊萬乗入郛(一/作)¶
(郊/)百同在宇温泉之宫齊乎下集靈之臺幬乎上物或¶
過求難於抱影事或倚辨急於奔星雖(闕/)　　　而我¶
實綱紀編王侯於尺籍總豪猾於伍符皆此之自闕(疑/)¶
<pb:KR4h0022_WYG_804-12b>¶
以簡追胥以簿書詰盗皆此之自决縣大夫無能專逹¶
野(一作/理)司冦不獲僅(一作/堇)成咸在公之鈐鍵矣不言而¶
政每㳺刄不速而人常應弦申(一作/争)之以豐(一作/禮)盈甚¶
都(一作/郁)加之以藻麗尤絶非鄭桓公之邁徳不存孝孫¶
非少宗伯之允文不有令徳(一作/予是)籲懐兹邑必復康侯¶
進吾徃也夫仰東井倉期(一作/斯)天帝山木冬繁其浴日¶
之温流乎水雲晝積其濯龍之靈液乎矧乃才之甚噐¶
之甚㳺泳恩波膏沐聖澤將濯軒拖紅顧盻千里豈俟¶
<pb:KR4h0022_WYG_804-13a>¶
辭蒲而階漸我君子謂是言也潭忝以詞賦見知春官¶
欽惟教忠即簿領之能事敢序施政有門人之直詞乙¶
酉嵗杪志於南軒之東壁誰謂來者不承乎權輿¶
　　　同州澄城縣功倉户尉(集作户/工倉尉)㕔壁記¶
　　　　　　　　　　　　　　　杜　牧¶
縣之所重其舉秀貢賢也今日自外諸侯之儒者曠不¶
能升一人况尉乎次乃户稅而已史記河渠書曰自徴¶
引洛水至商顔下(商顔/山名)鑿井深者四十餘丈即此地也¶
<pb:KR4h0022_WYG_804-13b>¶
徴者俗訛為澄耳其地西北山環之縣境籠其趾沙石¶
相礴嵗雨如注他皆淫灔不測徴之土適潤苗則大獲¶
天或旬而不雨民則蒿然四望失矣是以年多薄稔復¶
絶絲麻藍菓之多饒固無豪族富室大抵民户高下相¶
差埒然嵗入官賦未嘗期表鞭一人因徴其來由耆老¶
咸曰西四十里即畿郊也至如禁司東西軍禽坊龍廄¶
彩工梓匠善聲巧手之徒第畨上下户互來進取挾公¶
為首縁以一括十民之晨炊夜舂嵗時不敢嘗悉以仰¶
<pb:KR4h0022_WYG_804-14a>¶
奉父伏子走尚不能當其意徃徃擊辱而去長吏固不¶
敢援復况其飬秩安禄者耶加以御女官多盤穴其間¶
遞相占附比急熱如手足自丞相御史咸不能與之角¶
逐縣令固無有為也非豪吏真工聮紐相姻戚者率觧¶
去是以縣賦益逋徴民幸脫此苦者盖以西有通澗巨¶
壑义牙交吞小山峭逕馳鞍馬張機置(集作/置非)者不便於¶
此是以絶跡不到兼之土田枯鹵樹植不茂無秀潤氣¶
象咸惡之而不家焉民所以安活輸賦者殆由此儻使¶
<pb:KR4h0022_WYG_804-14b>¶
徴亦中其苦則墟矣尚安敢比之於他邑乎嗟乎國家¶
設法禁百官持而行之有尺寸害民者率有尺寸之刑¶
今此咸堕地不起反使民以山之澗壑自為防限可不¶
悲哉使民恃嶮而不恃法則劃土者宜乎牆山壍河而¶
自守矣燕趙之盗復何可多恠乎書其四壁俟傳言者¶
覽¶
　¶
　文苑英華巻八百五¶
