# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:05.529277
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷八百十四
<pb:KR4h0022_WYG_814-1a>¶
欽定四庫全書¶
　文苑英華巻八百十四　　　宋　李昉等　編¶
　祠廟上¶
　　滑州修堯祠記一首¶
　　鳯翔府扶風縣文宣王新廟記一首¶
　　袁州文宣王廟記一首改修吳延陵季子廟記一首¶
　　諸葛武侯廟記一首　　斥鼻亭神記一首¶
　　　滑州修堯祠記　　　　　　白敏中¶
<pb:KR4h0022_WYG_814-1b>¶
白馬津西南五十里曰堯祠衮龍騰文劒佩有光徳音¶
不遐精魄如在然而祠廟僻逺藻薦亦稀荒榛不除茂¶
草斯鞠司空隴西公即戎之二嵗勤恤人隠期於俗阜¶
夏四月宿麥方登油雲未施公愀然殷憂思䧏甘澤因¶
曰古先皇王孰神於堯盍將禱焉期有所應乃率寮屬¶
將校質明而往鍾磬畢陳牲牢在筵翊精肅容䖍禱移¶
時祝拜之際肸蠁如答未及廻車重隂已周宻雨輕洒¶
槁苖特起逮夕及晨自葉流根寮属將校相率稱賀曰¶
<pb:KR4h0022_WYG_814-2a>¶
天災滑民仍嵗不登道殣流離十年于兹公能以誠明¶
動神祗膏澤發枯朽免積逋於餓隸變旱歉為豐稔固¶
當大崇廟貌以旌厥美於是飾粉壁張羅帷欒櫨四周¶
丹紺交輝肅肅静宻神之所依是宜播公之美揚神之¶
祉刻於金石而為之記時大(一作/寳)厯二年七月二日¶
建立¶
　　　鳯翔府扶風縣文宣王新廟記　程　浩¶
天地吾知至廣也以其無所不覆載日月吾知至明也¶
<pb:KR4h0022_WYG_814-2b>¶
以其無所不照臨江海吾知至大也以其無所不容納¶
料廣以寸管測明(一作/景非)以尺圭航大以一葦廣不能逃¶
其數明不能私其質大不能亡其險韙(一作/偉)哉夫子生¶
後於天地而知始亡先於天地而知終(一作後天地而/生知天地之始)¶
(先天地而沒/知天地之終)非日非月光之所及者逺不江不海潤之¶
所浸者博三代禮樂吾(一有/知字)其損益百王憲章吾(一有/知字)¶
其消息君臣以位父子以親家國以肥鬼神以享道未¶
可詮於無(一作/其有)物釋未可證於無生一以貫之者(一無/此字)¶
<pb:KR4h0022_WYG_814-3a>¶
我先師夫子見之矣(矣字一/作夫子)聖人也帝之聖者曰堯王¶
之聖者曰禹師之聖者曰夫子堯之徳有時而息禹之¶
功有時而窮夫子之道乆而彌彰(一作/芳)逺而彌光用之¶
而(一作/者)昌捨之而(一作/者)亡昔否於宗(一無/宗字)周今泰於皇¶
(一無/皇字)唐不然者何耀(一作/被)衮而裳垂旒以(一作/而)王者哉¶
扶風古縣也在京之西環渭而(一作/之)北望標闗輔之首¶
雄壓劇秦之大有尉曰袁弁者學稽漢室名振伊鼎跡¶
泯味道力餘功文(一作學吞漢臺賢負伊/鼎文則變雅行乃矩物)其為政也剛¶
<pb:KR4h0022_WYG_814-3b>¶
而能斷柔而能吐其理身也静爾深谷澹然澄江紆大¶
君之明命注賢相之清選(三十六字一作其為政也剛/以斷其理身也柔而立回大)¶
(君之清問動/賢相之精選)寅奉聖㫖廓新祠堂(一作夤奉詔/旨廊新祠宇)殿宇(一/作)¶
(廊/廡)岑立宫墻島峙(一作/趾)睟尊儀(一作睟/先師)於兩楹羅禮貎¶
(一作羅/亞聖)於十哲砌蘭有主院栢分行徂庭自肅入室知¶
(一作/加)敬陳牲牢而在旅(一作/如在)間(一作/旅)籩豆而無筭天下¶
大軍之後(一有/也字)時弊而没禮域中小康之前(一有/也字)俗媮¶
而迷歸懿文(一作/尚儒)以戢兵尚徳以(一作設/義而)銷戰使人從¶
<pb:KR4h0022_WYG_814-4a>¶
善逺惡而不自知大哉袁氏之子其用心也至矣邑宰¶
李公政事(一作/才思)練逹徳音(一作/政事)和理風聲樹而(一作/於)丕¶
變甿頌樂而不支縣丞主簿尉等琅玕王畿黍稷公器¶
覧容色窺相公之明鏡整鬐鬛趣相公之龍門雲霄坐¶
馳鳴躍可俟浩客(一無/此字)自帝輦(一作/鄉)聿来(一作/薄逰)鳯翔入¶
境而醉聞佳政歸歟而食(一作告/歸而飡)味尤績前尉許摯(一/作)¶
(贄/)起予能事春秋之徒如何勿書時大厯二年某月日¶
記　　一作皆唐文粹¶
<pb:KR4h0022_WYG_814-4b>¶
　　　袁州文宣王廟記　　　　　蕭　定¶
於戲太樸既往淳風不扇天將以夫子為木鐸而大賚¶
于生人天縱夫子以聖徳而誕敷于文教不然者則禮¶
樂墜於地憲章弛而不張忠信薄於家人其被髪左祍¶
矣周徳既衰諸侯擅命非堯舜其能以天下讓於聖人¶
道在先天其能違天命要于冨貴故夫子屈身以行道¶
而道濟天下邁徳以立訓而訓被家邦向使夫子為有¶
土之君南靣而治則大道洽于羣物(一作/動)而况於人乎¶
<pb:KR4h0022_WYG_814-5a>¶
大化行於蠻貊而况於華夏乎夫天運之陵夷下民之¶
昬墊若虞泉之不可晝也故夫子鬱厄於當時生人之¶
未富(一作/窮)世數之相變若長江之不可竭也故夫子道¶
行乎千載觀乎有國有家者㣲夫子之教其何以行之¶
哉夫子之教也修身以及家自家以形國而治道備矣¶
是以治萬人如治其身治天下猶治其家使君君臣臣¶
父父子子之道燦然明白若日月之照臨光于上下(一/作)¶
(下/土)以(一作/矣)是故用其大者治大用其小者治小不用而¶
<pb:KR4h0022_WYG_814-5b>¶
能治者未之有也且三代之主皆聖君也而猶社稷與¶
世數存沒祀典將子孫廢興則其餘皆可得而知矣夫¶
子官為司㓂道冠百王歴萬古而彌尊與四時而並運¶
生徒滿天下祠宇充郡國與生人終始將天地盈虚非¶
天下之至聖孰能與於此者乎稽夫兩楹坐奠惟夫子¶
疇昔之夜夣尊為人君惟聖主御厯之辰應之則開元¶
叶明王之符夫子播人君之化矣大厯元祀定自尚書¶
左司郎中試秘書少監兼此州刺史祗膺典禮式展誠¶
<pb:KR4h0022_WYG_814-6a>¶
敬入夫子之庭廡美聖徳之形容髙堂巋然垣墉半落¶
爼豆斯在榱桷全崩靈像頽容門人虚位乃謀及寮吏¶
撰日増修府寮從胄子(一作/曹吏)從龜從筮從是之曰大同¶
敢徴良匠祗敬蕆事改造夫子及四科之像兼畫六十¶
二子之容江鄉土卑垣墉多隙以板易竹以粉代圬廊¶
廡庭除罔不畢葺籩豆簠簋罔不畢陳入其室若聞講¶
誦之音升其堂如聆金石之響冀夫袁江之上將𢎞洙¶
泗之風袁山之人能傳鄒魯之學儒行充於比屋中庸¶
<pb:KR4h0022_WYG_814-6b>¶
化而為俗矣非恒(一作/日)能之也冀能者賡之述而不作¶
識者可爾時大厯二年協洽嵗律中無射之月兼刺史¶
蕭定記¶
　　　䖏州孔子廟記(見八百四/十六巻)　　韓　愈¶
　　　陳留郡文宣王廟記(見八百四/十六巻)陳　兼¶
　　　改修吳延陵季子廟記　　　蕭　定¶
有吳之興也泰伯讓以得之有吳之衰也季子讓以失¶
之為讓之情同而興衰之體異何哉泰伯之讓讓以賢¶
<pb:KR4h0022_WYG_814-7a>¶
也故周有天下而吳建國焉季子之讓賢以讓也當周¶
徳之衰而吳䘮邦焉或曰非所讓而讓之使宗祀泯絶¶
而不血食豈曰能賢斯可為知存而不知亡者矣夫治¶
亂時也興亡運也故至(一疊/至字)而不可却終(一作/往字)而不可¶
留黄河既濁阿膠無以正其色鹽池斯鹹弊&KR1237;(一作/箄)不¶
能匡其味與夫當濁亂之世召力勝之戎讓與争孰賢¶
乎易曰知幾其神則季子之見可謂知幾矣季子之明¶
可謂知進退存亡而不失其正矣至於聽樂辨列國之¶
<pb:KR4h0022_WYG_814-7b>¶
興亡審賢知世數之存沒挂劒示不言之信避國保無¶
欲之貞故有吳之祀寂寥而延州(一作/陵)之饗如在𤣥風¶
可想至徳興歎美之詞哲人其萎表墓著嗚呼之篆向¶
㣲徳仁兩至則夫子不復虚(一無/此字)歎焉詳其精義格(一/作)¶
(被/)物鈎深致逺之㫖烏可䆒其津涯而窺其墻仭哉是¶
知讓之為徳在於生靈不獨其子孫明矣國有祀典人¶
懐永思定忝列藩條欽崇懿範于以加敬嚴乎閟宫别¶
閨壼之内外正衆神之序位舊以泰伯之廟在於蘇臺¶
<pb:KR4h0022_WYG_814-8a>¶
而制季子之祠像設東面非由典禮諒無取焉必也正¶
名於是乎在祈報旁(一作/獻)奠贄幣具(一作/宜)列于軒廂春¶
秋禮薦爼豆當陳於正寢俾觀像者識賢人之遺風可¶
律審度者知經徳之禮秩無差末學陋詞不足頌其休¶
烈寒来暑往敢用同於記年時(一有大/唐二字)大厯十四年嵗¶
在巳未八月戊戌朔二十七日甲子正議大夫使持節¶
潤州諸軍事守潤州刺史上柱國賜紫金魚袋新拜尚¶
書户部侍郎蘭陵蕭定字梅臣記¶
<pb:KR4h0022_WYG_814-8b>¶
　　　諸葛武侯廟記　　　　　　吕　温¶
天厭漢徳俾絶其紐羣生墜塗四海飛水武侯命世實¶
念太(集作/皇)極魏姦吳輕(去/聲)未獲我心(集作/心膂)葺(集作/胥)宇南¶
陽堅卧不起(集作/待主)三顧稍晩羣雄初定必也篲掃是資¶
鼎立變化消息謀成掌中戰龍𤣥黄再得雲雨於是右¶
掲如天之府左提用武之國因山分力與水合勢蟠亘¶
萬里張為龍形(蜀本有亦/欲二字)首吞咸鎬尾束河洛翼乎中¶
夏飛躍天衢然後魚驅勾吳東入晏海大勲未集天奪¶
<pb:KR4h0022_WYG_814-9a>¶
其魄至誠無忘炳在日月烈氣不散長為風雷英雄痛¶
心六百年矣於戲以武侯之才知己託國(集作/付托)土雖狹¶
國以勤儉富民雖寡兵以節制强魏武既沒晉宣非敵¶
而戎馬(集作/車)荐駕不復中原或曰竒謀非長則斬將覆¶
軍無虚舉矣或曰餽糧不繼則築室反耕有成筭矣嘗¶
試念之頗賾其原夫民無恒(集無/此字)歸徳以為歸撫則思¶
虐則忘其思也不可使忘其忘也不可使思當其(集無/此字)¶
漢道方休哀平無政(集作/罪)王莽乃欲憑戚寵造符命脇¶
<pb:KR4h0022_WYG_814-9b>¶
之以威動之以神使人忘漢終不可得也及其(集無/此字)髙¶
光舊徳與世衰逺桓靈流毒在人骨髓武侯乃欲開興¶
圖振絶緒(六字集作開張/季世興振絶緒)論(集作/諭)之以本臨之以忠使¶
人思漢卒亦不可得也向使武侯奉先主之命告天下¶
曰我之舉也匪私劉氏惟活元元曹氏利汝乎吾事之¶
曹氏害汝乎吾除之俾虐魏偪從之民聳誠感動然後¶
經武觀釁長驅義聲咸洛不足定矣柰何當至公之運¶
而强人以私此猶力争彼未心服勤而靡獲不亦宜乎¶
<pb:KR4h0022_WYG_814-10a>¶
(一作/哉)乃知務開濟之業者未能審時定勢大順人心而¶
克觀厥成吾不信也惜其才有餘而見未至述于遺廟¶
以俟通識唐貞元十四年七月(集有/二字)十五日東平吕温¶
記¶
　　　斥鼻亭神記　　　　　　　栁宗元¶
鼻亭神象祠也不知何自始立因而勿除完而恒新相¶
傳且千嵗元和九(蜀本/作元)年河東薛公由刑部郎中刺道¶
州除穢革邪敷和于下州之罷人去亂即治變呻為謡¶
<pb:KR4h0022_WYG_814-10b>¶
若痿而趨(集作/起)若矇而瞭騰踴相視讙愛克順既底于¶
理公乃考民風披地圖得是祠駭曰象之道以為子則¶
傲以為弟則賊君有鼻而天子之吏實代之理以惡徳¶
而專世祀殆非吾人之意哉命亟去之於是撤其屋墟¶
其地沉其主於江公又懼楚俗之尚鬼而難諭也乃徧¶
告于人曰吾聞鬼神不歆非類又曰淫祀無福凡天子¶
命刺史于下非以專土疆督貨賄而已盖將教孝悌去¶
竒邪俾斯人惇忠睦友祗肅信讓以順于道吾之斥是¶
<pb:KR4h0022_WYG_814-11a>¶
祠也以明教也茍離于正雖千載之違(一作/逺)吾得而更¶
之况今兹乎茍為(集作/有)不善雖異代之鬼吾得而攘之¶
况斯人乎州人(集作/民)既諭相與歌曰我有耉老公燠其¶
肌我有病癃公起其羸髫童之嚚公實智之鰥寡(集作/孤)¶
孔艱公實遂之孰尊惡徳逺矣自古孰羡淫昏俾我斯¶
瞽千載之㝠公闢其户我子洎孫延世有慕宗元時謫¶
永州邇公之邦聞其歌詩以為古道罕用頼公而存斥¶
一祠而二教興焉明罰行于鬼神愷悌達於蠻夷不唯¶
<pb:KR4h0022_WYG_814-11b>¶
止(集作/禁)淫祀出非類而已願為記以刻山石俾知教之¶
首(温陵黄伯光曰栁子厚斥鼻亭神記詞極嚴正至王/陽明復象祠記其意又何其温厚也盖子厚疾象惡)¶
(之深而陽明闡帝舜之/大二作可互相發云)¶
　¶
　¶
　¶
　¶
　文苑英華巻八百十四¶
