# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:08.837741
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷八百八十三
<pb:KR4h0022_WYG_882-1a>¶
欽定四庫全書¶
　文苑英華巻八百八十三　宋　李昉等　編¶
　將相一(此下七巻英華所編/失作者先後今正之)¶
　　太子少傅蘇環神道碑一首¶
　　贈太尉裴神檢神道碑一首¶
　　　太子少傅蘇環神道碑　　　(盧藏用序/張說銘)¶
維唐景雲元年嵗在庚戌十一月己巳太子少傅許國¶
蘇公薨于崇仁里之私第春秋七十有二嗚呼哀哉(一/無)¶
<pb:KR4h0022_WYG_882-1b>¶
(此二/字)粤明年三月己酉制葬我公于武功之先塋禮也¶
公諱環字昌容京兆武功人也其先出自帝高陽厥𦙍¶
曰黎實勤火正逮昆吾之子始封於蘇以國受氏公其¶
後也暨漢平陵侯子侍中嘉魏侍中則晉尚書遯聮華¶
國圖代載明德公髙祖周度支尚書封國公諱綽立言¶
成務垂法後王言曽祖隋尚書僕射開府儀同三司雍¶
州牧諱威嘉謩成績懿于當代大父隋尚書職方郎中¶
鴻臚卿諱䕫理綜羣品識覃衆妙烈考秘書丞沁台二¶
<pb:KR4h0022_WYG_882-2a>¶
州刺史追贈岐州刺史逰藝聚學素風不隕(一作/隤)公系¶
上聖之遐緒鍾盛德之衆茂資元和以體仁穆清明以¶
成羙初孩而孤禀絳郡夫人之慈訓㓜而岐嶷聦敏冠¶
常始讀山棲志一覧便誦及長博通經史尤善屬詞年¶
十八進士髙第補寧州叅軍轉恒州司法丁絳郡夫人¶
憂自中出渉寒從至京兆哭不絶聲性以禮全形以哀¶
瘠左庶子張大安以孝悌上聞服闋拜㳟陵丞轉相王¶
府録事王改封豫官亦隨府上帝即拜朝㪚大夫尚書¶
<pb:KR4h0022_WYG_882-2b>¶
水部員外郎未幾兼侍御史淮南亷按俄轉(闕/)官員外¶
郎兼官尹丞歴水部祠部郎中兼判司禮事以親聮出¶
為朗州刺史轉歙州刺史武興令檢校冀州刺史累遷¶
汾鼎同汴楊䦼以累最入為尚書又拜右丞加銀青光¶
禄大夫遷尚書左丞戸部尚書又拜侍中京師留守兼¶
理寃滯車駕還京持節河比安撫加金紫光禄大夫轉¶
吏部尚書東都留守尋追還守本職尋拜尚書右僕射¶
同中書門下三品封許國公脩國史今上踐祚拜尚書¶
<pb:KR4h0022_WYG_882-3a>¶
左僕射屢抗詞乞骸優答不許拜太子少傅公長子頲¶
歴給事中中書舍人嘗與公聮侍紫墀接機黄閣前後¶
之拜近古未有公體道貞固立志(一作/心)簡直多識前言¶
遍詳舊事自周隋損益家牒可紀公則紹之罔不畢綜¶
故閨門之内孝悌成則朋友之間忠信克舉其在參佐¶
也婉孌柔嘉醜夷不争其事藩邸也從容諷議賔僚是¶
仰四為郎而彌綸之功布于省閤九為牧而循良之績¶
著于州郡周旋二轄焞燿文昌廻翔兩宫耀鑠巖廟版¶
<pb:KR4h0022_WYG_882-3b>¶
圖國之信而五教在寛冡宰人之紀而九流式叙左右¶
端揆盡訐謨之畧東西掖闈備忠讜之羙德逾盛而心¶
益下位彌大而行益㳟用能髙而不危長守冨貴考父¶
三命謙光數朝平仲一心中孚累聖非至德淑慎疇至¶
此哉夫其仁恕篤宻清亷簡惠躬儉約以自持蹈名教¶
以檢物禄以周給不積於家財以睦親必均於衆故義¶
廣而私謁之途阻名揚而兼濟之道宣茲亦叔敖之賢¶
國僑之懿也幾深通志精晤黙識然文以蹠跡(一作/實)靡¶
<pb:KR4h0022_WYG_882-4a>¶
絢其華學以辨㣲固伸於已故始終機揆舉無遺䇿斯¶
又子房之智孔明之能也造膝沃心務存匡救引過稱¶
善不近於名故聲聞於天而口無擇績宣于事而心罔¶
專蓋叔子之仁孔子之慎也兼斯衆善以享明德方將¶
三階載理两宫更曜天命不祐奄忽遷殂朝䘮其楨人¶
隕所戴天子悼焉臨遣大府卿李從逺策書吊祭輟朝¶
三日有司備禮發哀追贈司空荆州大都督賻絹八百¶
叚米粟八百石凶事葬事並官給賜東園秘噐大鴻臚¶
<pb:KR4h0022_WYG_882-4b>¶
卿監護官為立碑皇太子别次發哀遣洗馬吊祭賻物¶
二百叚羲和擇日太常考行朱旂載路班劔啓行哀榮¶
之禮備矣諸侯之孝終矣公家代尚儉載在縑竹是(疑/作)¶
(其/)生也門無主賔堂無客其終也塋無封樹隧無碑表¶
大漸之始遺令遵行頲等泣血受命罔有踰越雖逼朝¶
㫖不旌墳壙建碑于塋北一十五里故文藝之行經緯¶
之迹雖備于國章布在人口懼違先訓皆略而不書中¶
書侍郎同中書門下平章事范陽張公雅俗之鎮具瞻¶
<pb:KR4h0022_WYG_882-5a>¶
令德文章之雄談者爲楷偉公道德之首徽猷可行刋¶
石紀頌穆如淸風頌曰(一作其/詞曰)¶
斤斤蘇公正體(張集作/體正)含道禀靈淳粹為唐元老忠以¶
衞主孝以立身文以經國惠以安人司牧九郡九郡爰¶
静平章百工百工爰整千載典憲三朝綱領上慕先人¶
五代相國下垂餘慶七子令德帝謂庭碩伊公是似(一/作)¶
(以/非)接侍玉墀序拜金戺聮華疊潤佐我天子於戯彼蒼¶
國幹云亡地頺五獄天折三公備禮詔𦵏群官㑹䘮掌¶
<pb:KR4h0022_WYG_882-5b>¶
史司德刋銘路傍¶
　　　贈太尉裴行儉神道碑　　　張　説¶
星辰𤣥(集作/懸)象所以殷時布氣然而行不言之道者天¶
也文武用才所以勤官定國然而收(集有/致字)無為之理者¶
帝也當高宗之休運任名世之良臣清九流而闢四海¶
代天工而張帝德歴選前哲豈多乎哉公諱行儉字守¶
約河東聞喜人也其先出于嬴姓伯益之後也秦則裴¶
侯始封漢則侍中受職魏晋之代欝為盛門八裴方於¶
<pb:KR4h0022_WYG_882-6a>¶
八王聲振海内三子尊為三祖望高士族自冀州刺史¶
徽至公十二代中軍將軍䨇虎(唐/諱)至公六葉代無遺德¶
不隕厥問者已大王父伯鳳周驃騎大將軍光汾二州¶
刺史琅邪郡開國公大父定高大將軍馮翊郡守襲琅¶
邪郡公諸侯受封山河傳國天子共理循良克家考仁¶
基隋左光禄大夫以隂圖王克伏義㧞舊主遭時不利¶
玉折名揚聖唐龍興旌淑勵節贈原州都督命謚曰忠¶
盡(集作/蓋)春秋之褒也公清明本乎世德正性出乎胎教¶
<pb:KR4h0022_WYG_882-6b>¶
氣潤河靈貎雄岳立仁孝之道天生而知將相之器與¶
年俱長以高䕃為𢎞文生絶事篤學累年不舉房僕射¶
異而問焉對曰隋室䘮亂家亡(集作/乏)典籍舘有良書探¶
討未徧故少留耳梁公驚曰驥子志氣凌雲一日千里¶
其早為通人之目也如是明經補左屯衞倉曹詔舉轉¶
雍州司士選金部户部二員外歴都官郎中長安令明¶
慶中與長孫太尉禇河南論及中宫廢立國家憂患有¶
公伯僚譛行於季氏出為西州長史又改金山副都護¶
<pb:KR4h0022_WYG_882-7a>¶
又拜安西大都護西域從政七八年間窮荒舉落重譯¶
向化我之獨賢邉之多幸乾封嵗徵為同文少卿尋除¶
司列少常伯官復舊號為吏部侍郎加銀青光禄大夫¶
自居銓管大設綱綜辨職差才審官序爵法著新格言¶
成故事上元中長星出天秃髪入塞詔公為洮州道左¶
軍緫管又為秦州鎮撫右軍緫管並受元帥周王節度¶
雖祭公有諫耀武之事不行而方叔陳(集作/帥)師來威之¶
道備矣儀鳯二年十姓生可汗匐延都支為(集無此字/裴行儉傳)¶
<pb:KR4h0022_WYG_882-7b>¶
(作/及)李遮匐潜構犬戎俶擾西域朝廷慿怒將行天討公¶
進議曰敬𤣥敗績於茅戎審禮免胄而入狄豈可絶域¶
更勤(集作/貫)王師今波斯王亡侍子在此若命使册立則¶
路由二蕃便冝取之是成擒也高宗善其計詔公以名¶
册送波斯兼安撫大使公徃莅遺愛洽於人心是行也¶
百城故老望塵而雅拜四鎮酋渠連營而&KR1460;酒一言召¶
募萬騎雲集公乃觧嚴以反諜託獵以訓旅誤之多方¶
間(集作/聞)其無備裹粮十日執都攴於帳前破竹一呼鉗¶
<pb:KR4h0022_WYG_882-8a>¶
遮匐於麾下華戎相慶立碑碎葉蓋羙克雋不殺而是¶
講(集作/用謀)要(集作/安)人以德而去害審(集無/此字)廓氛祲於地表¶
燀皇靈於天外充國有屯田之頌竇憲有燕山之銘訂¶
(集作/詢)茲逺略彼何㣲也遷禮部尚書加上柱國又特降¶
恩命兼右衛大將軍夷典秩宗神必據我文昌有將天¶
道存焉調露中單于可汗伏念外叛大鴻臚蕭嗣業䘮¶
律詔公為定襄道大緫管軍至朔州斥堠相接匈奴故¶
態狃刼粮以餒師神將出竒張虛勢以䧟敵僞為轉運¶
<pb:KR4h0022_WYG_882-8b>¶
伏其壯士示羸師以綏行隠精騎以躡迹冦果大下援¶
兵奔㪚驕虜益驁自爲得色驅此車牛憇彼泉井於是¶
箱中兵起千弩齊發要路騎飛一息而至群胡顛沛殺¶
傷滿野從此饋運路無驚者觀夫大漠無倪穹廬靡所¶
追之迯遯捨之慿陵費日老師兵家所病公潜使緩頰¶
均其利心深圖既入狼意亦改及委罪衙官隂送降欵¶
公宻上其事人莫之知及如所期舉國歸附煙塵大起¶
師徒惶惑公徐使令軍曰此是伏念執温傳來降非他¶
<pb:KR4h0022_WYG_882-9a>¶
冦也俄而啣璧轅門釋縳納欵帝加厥勲命尚書崔知¶
悌乗馹勞軍備禮獻凱冊勲之日程務挺張䖍朂者行¶
軍之偏將也訴言子勞(集作/營)逼逐(闕/)降大軍又属秉鈞¶
忌才上下其手公曰雖不逮羣師之讓功(集作/力)猶恥與¶
二王之競力(集作/功)今而殺降後無來者乃封公聞喜縣¶
開國公而伏念温傳皆戮都市是年也伏念弟元珍擁¶
其餘種復叛則天稱制追正宿枉贈伏念太僕卿程張¶
諸家别故夷族君子以為神理之不可誣也永淳元年¶
<pb:KR4h0022_WYG_882-9b>¶
詔公為金牙道大緫管未行遘疾四月二十八日薨於¶
京師延夀里春秋六十有四長子貞隠早卒嫡孫(闕/)𤣥¶
嗣封藐是諸孤哀哀童㓜髙宗悼焉贈幽州都督賜凶¶
儀還鄉䘮葬官供禮部郎中監護窀穸之數率禮有加¶
别勑留守委皇太子擇六品京官一人檢校家事五六¶
年間待兒孫稍成長日停寵極哀榮禮之厚者澤周(集/作)¶
(及/)存沒義莫重焉太常議謚博古多能文武表式曰憲¶
其年十月葬我憲公於聞善之東良原禮也神龍中興¶
<pb:KR4h0022_WYG_882-10a>¶
朝思舊德贈公揚州大都督開元孝享皇帝辛(集無此/三字)¶
宰嗣延恩贈公太尉生不登于(集作/乎)台階沒追位乎靈¶
庠序四時於地下(集作/下之)調三光於天上(集作/上天)聖人神教¶
意在兹夫公志堅慮精神勇識澈藝必討本學皆覩奥¶
又善測候雲物推歩氣象鬼無遁謀靈不藏用著文集¶
二十巻造草字數千文皆寳傳人間以為代法又撰譜¶
十巻又為軍營行陣部衆料敵等四十六訣大聖天后¶
令秘書監武承嗣就家取進以為宻秘述(三字集/作秘術)豈比¶
<pb:KR4h0022_WYG_882-10b>¶
馬卿浮華難留封禪之草劉安虛誕空傳鴻寳之書而¶
已哉加以汲引沉淪推奨氣類虛懐而襟帯不設𢎞亮¶
而城(集作/藏)府洞開故虎旅雲從詞林響應若羽毛之宗¶
麟鳯衆川之長江河也在選曹見駱賔王盧照隣王勃¶
楊烱評曰烱雖有才名不過令長其餘華而無(集作/不)實¶
鮮克令終見蘇味道王劇嘆曰十數年外當居衡石後¶
各如其言其在軍麾擇帳下之士則有張知運薛訥閻¶
敬客丼元暕裴思諒王智方吕休璟劉𤣥意引偏禆之¶
<pb:KR4h0022_WYG_882-11a>¶
將則有程務挺張䖍朂王方翼崔智䛒党金毗郭待封¶
劉敬同李多祚黒齒常之凡所進㧞盡為名將此則有¶
道之人倫武侯之賞鍳也公之送波斯也入莫賀延(闕/)¶
中遇風沙大起天地暝晦引道(集作/遵)皆迷因命息徒至¶
誠䖍禱狥於衆曰井泉不逺湏臾風止氣開有香泉豊¶
草苑在營側徃來之人莫知其處此乃耿公之拜井商¶
人之化城也公在禮闈勅賜善馬及寳鞍令史奔馳馬¶
倒鞍破懼而迯罪公使詔之曰知汝誤耳又平都攴遮¶
<pb:KR4h0022_WYG_882-11b>¶
副大獲珍異酋長將吏請遍觀焉有馬腦大盤希代之¶
寳也隨軍王休烈捧盤跌倒應時而辟叩頭流血惶怖¶
請死公笑曰事有不意何至重玉而害人乎此又文饒¶
之含容邴吉之仁恕也公西擒都攴北䧏伏念前後錫¶
馬五百疋僮二百人金銀器物三千噐錦罽織皮三百¶
叚公受置庭中旬日㪚盡此又趙屠之待士田文之市¶
義也若夫知人以為本感通以為行善貸以為常㪚積¶
以為樂古之友道者從事於斯矣公元夫人河南陸氏¶
<pb:KR4h0022_WYG_882-12a>¶
兵部侍郎爽之女也陸氏卒繼室以華陽夫人厙狄氏¶
有任姒之德班左氏之才聖后臨朝召入宫闕拜為御¶
正中宗踐祚歸養私門嵗時致禮媧皇(集作/后)補天進参¶
十亂少康嗣夏退叶三從晉朝公卿列拜虞潭之母周¶
官音注近同韋逞之家皇上臨極旁求隂政再降綸言¶
將留内輔夫人深戒榮滿逺悟真筌固辭羸憊超謝塵¶
俗毎讀信行禪師集録永期尊奉開元五年四月二日¶
歸真京邑其年八月遷窆之於終南山鴟鳴堆信行禪¶
<pb:KR4h0022_WYG_882-12b>¶
師靈塔之後古不合葬魂無不之成遺志也長子参𤣥¶
官至涇鄧二州刺史聿脩厥德人亡道存次子延休并¶
州文水令世載文雄家傳草聖次子慶逺恊律郎深逹¶
禮樂克和神人咸負長才同淪短運季子光庭侍中兼¶
吏部尚書輔政邕熈致君堯舜孝理發乎陵廟仁澤遍¶
乎松檟是故妻以夫榮母以子貴以(集無/以字)尚書先贈方¶
伯申命上公夫人舊封華陽増號晋國詩云文武吉甫¶
萬邦之憲上公有焉又曰彼羙孟姜德音不忘小君有¶
<pb:KR4h0022_WYG_882-13a>¶
焉孝經云立身行道以彰(集作顯/唐諱)父母侍中有云合三¶
德而為家横百代而濟羙信可以言時稱代鏤石刋金¶
者歟神道前銘薛令所撰具有後命俾余係述馬遷世¶
家益孟堅之一傳劉寛表墓並伯喈之两碑報德敎忠¶
俱傳不杇銘曰¶
天生亞聖祚此王國文綜九流武参七德柔逺服叛窮¶
西盡北赫我皇靈去其蝥賊仁則不逺智何不周如山¶
之峻如川之流術與神合藝將道逰書來懸帳賊出登¶
<pb:KR4h0022_WYG_882-13b>¶
樓司馬軍陣官人紀綱帝加常伯國于聞喜室有令妻¶
家成克子社金傳世桓圭守祀神道(集作/爲)上台永介邦¶
祉¶
　¶
　¶
　¶
　¶
　文苑英華巻八百八十三¶
