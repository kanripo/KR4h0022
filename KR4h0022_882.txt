# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:08.789940
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷八百八十二
<pb:KR4h0022_WYG_882-1a>¶
欽定四庫全書¶
　文苑英華巻八百八十二　宋　李昉等　編¶
　家廟三¶
　　東都留守令狐楚家廟碑一首¶
　　天平軍節度使殷公家廟碑一首¶
　　淮南節度使檢校尚書左僕射趙郡李公家廟碑¶
　　　一首¶
　　　東都留守令狐楚家廟碑　　劉禹錫¶
<pb:KR4h0022_WYG_882-1b>¶
今上元年七月十三日汴州刺史宣武軍節度副大使¶
知檢校禮部尚書兼御史大夫上柱國彭陽縣開國伯¶
令狐公西嚮拜章上言守臣楚蒙被恩澤列爲元侯得¶
立家廟以奉常祀制書下其奏于有司於是善相考祥¶
得地于(集作/於)京師通濟里居無何新廟成公以守藩故¶
申命季弟監察御史定卜牲練日越八月丁亥祔享三¶
室塪墉以尚幽設幄以迎精禮無尤違神用寜謐第一¶
室曰秦州上邽縣尉諱濬以妣太原王氏配第二室曰¶
<pb:KR4h0022_WYG_882-2a>¶
綿州昌明縣令贈吏部尚書諱崇亮以妣贈太原郡夫¶
人河東柳氏配第三室曰太原府功曹叅軍贈司空(二/字)¶
(集作太/子太保)諱丞(集作/承)簡以妣贈魏國太夫人冨春孫氏配¶
明年十月公由浚郊以介圭入覲直拜户部尚書進爵¶
爲侯旣辭戎旃(集作/旗)得以列侯謁三廟是嵗南至上不¶
視朝又得以展時祭先期致齋栗然以敬旣齋盡志歆¶
然永思奉其百順陳以具物始躋而䖍恭終獻而汍瀾¶
旣卒事顧麗牲之石冝有刋紀乃俾家老授其牒于所¶
<pb:KR4h0022_WYG_882-2b>¶
知云令狐晉邑也晉大夫魏顆以輔氏之功始封焉其¶
易名曰文國語所謂令狐文子是也(一作/已)其先周文王¶
之昭畢公髙之裔畢萬為晉卿始封于魏自萬至顆盖¶
四世其後三十七世藍田侯虬仕拓䟦魏爲燉煌郡太¶
守子孫因家遂占數為郡人藍田之孫熈在隋爲納言¶
惟上邽府君納言之𤣥孫道克肖而位不至惟尚書府¶
君西州之右族光未耀而德已基惟司空(集作/太保)府君志¶
爲君子之儒以明經(文粹作/經學)居上第調補陽安縣主簿¶
<pb:KR4h0022_WYG_882-3a>¶
歴正平縣尉汾州司法叅軍陜西大都督府兵曹終于¶
太原府首掾始以顓經進旣仕旁通百家愛(集作/愛非)榖梁¶
子清而婉左邱明國語辨而工司馬遷史記文而不華¶
咸手筆朱墨䆒其㣲㫖愷悌以肥家信誼以急人德克¶
齒耋獨享天爵故休祐(集作/祜)集于身後徽章流乎佳城¶
凡以子貴丞(集作/承)澤降命書告第者始贈尚書祠部郎¶
中再贈禮部尚書三加右僕射四進太保五爲上公(八/字)¶
(集作四/字今稱)先夫人亦四徙封宻印纍纍邦族聳慕生三子¶
<pb:KR4h0022_WYG_882-3b>¶
皆才彭陽公爲嗣次子從端實肅給今爲檢校膳部郎¶
中叅河東軍事季子前所謂監察御史今主柱下方書¶
温敏而有文綽綽然真令兄弟惟彭陽公以才名翰飛¶
叅侍從(八字集作以詞筆/取科名班叅侍從)由博士主尚書牋奏典内外¶
書命遂登樞衡言文章者以爲冠擁節緫戎率身知(集/作)¶
(和/是)衆留于盟津變風于浚都言方畧者以為能夫浚師¶
嚄唶難治乘釁竊發寢成習俗莅政(二作/本政)五載飲和革¶
心束馬來朝慿熊(集作熊羆文/粹作人皆)隕涕問公還期觴必祝¶
<pb:KR4h0022_WYG_882-4a>¶
之留為常伯旋命居守汴人聞公之東近而愈(集作/俞)懐¶
翹瞿(集作翹/翹瞿瞿)盡(文粹/作咸)西其首言遺愛者可紀焉貴而率¶
禮老而能慕怵惕乎霜露齊莊乎廟祧睦其仲季施及¶
鄉黨言孝悌者歸厚焉勒銘于碑以代夷(文粹/作彛)鼎銘曰¶
己孤之孝莫如備物顯彼(二本/作顯)新廟四阿三室時維仲¶
月卜用柔日醆醴苾芬牲牷博(文粹/作肥)腯籩甒在堂蕭膋¶
在庭孝孫蒸蒸躬(文粹/作恭)若捧盈低簮委紳薦爼登鉶肹¶
蠁交感流涕(集作/涕流)縁纓禮以備儀誠以致羙祖考來格¶
<pb:KR4h0022_WYG_882-4b>¶
錫之休(集作/丕)祉工祝告記退循軒所乃授風人作詩以¶
紀猗歟彭陽之寵光佐憲皇穆(集作/王非)西省東䑓迭為侍¶
郎國之大柄(集作/政)咨爾平章敬宗凝旒俾鎮雍邱入爲¶
地官今(集作/令)守東周彭陽之忠厚冝介福以壽東郊旣¶
釐可復朝右綿綿其胄系于周舊由我顯起必昌其後¶
大和紀元作廟之首刻碑廟門龍集己酉¶
　　　天平軍節度使殷公家廟碑　馮　宿¶
能樹休勲著茂功豊人爵列天秩焜耀當代恢張其門¶
<pb:KR4h0022_WYG_882-5a>¶
者幾何人哉不有營繕乎先宗廟而後宫室不有禋祀¶
乎愴春秋而感霜露太和甲寅嵗天平軍節度使檢校¶
尚書右僕射陳郡殷公侑建家廟于京師永平里之東¶
北隅禮也前此表陳其請詔報曰俞勿亟成功度思來¶
格於是乎討獻尸奠盎之茂典徵以繭粟浴蘭之通制¶
冬十有一月辛亥奉工部衞尉騎省三府君李氏周氏¶
劉氏三太夫人神主克祔于其室自西徂東靡陋靡豐¶
守經㨿古處約為恭追惟我氏之權輿二十一代祖封¶
<pb:KR4h0022_WYG_882-5b>¶
在東漢桓靈間爲諌議大夫出冀州刺史避黨錮棄官¶
挈家属南渡江栖於曲阿邁德流芳或隠或顯粲于家¶
牒播于人聞十九代至工部府君諱楷字文絢(一作/詢)髙¶
宗朝四岳舉髙第釋褐拜雍州新豐尉累遷大理丞天¶
授中以議獄平反為酷吏所䧟貶台州永寕丞今上太¶
和八年七月詔追贈工部侍郎衞尉府君諱𤣥覺字元¶
明十八明經出身以工部府君處明夷之時持法不撓¶
謫居而殁未歸舊阡茹荼調選求為寕海尉旣克營護¶
<pb:KR4h0022_WYG_882-6a>¶
祔于先兆遂大布之衣終身不言禄與工部府君同日¶
追贈衞尉少卿騎省府君諱懌字易從少負志氣博學¶
善屬文弱冠逰太學籍甚於公卿間天寳末知天下將¶
亂乃捉裝東歸侍太夫人版輿徙居吳郡吳中士大夫¶
得從府君逰者鄉黨以為榮本道採訪使李希言辟為¶
從事奏授試崑山尉浙東節度使薛兼訓請爲謀奏授¶
試右衞兵曹叅軍並不就事具今東川節度禮部尚書¶
楊嗣復府君神道碑元和至寳歴中累追贈左㪚騎常¶
<pb:KR4h0022_WYG_882-6b>¶
侍於戱三君皆位不允(疑作/充)量道屯於時贈典累錫覃¶
恩逮及天其或者將厥後必有逹人疇庸纉服在於茲¶
者不然何陳郡公之龎鴻魁梧磊砢昭彰若此陳郡公¶
大度宏略自誠而明垂髫而早聞立志負笈而見賞先¶
逹佐軺軒不辱於絶域昇禮闈有聲於奉常爾其起草¶
彌綸剖符愷悌五諌之𢎞益十連之勞徠徵拜名卿出¶
乘元戎奮餓夫為齊氓化亂邦為善部襁負始至壺漿¶
遽迎錫命就加壐書亟降時以為賀公以為憂桂人洪¶
<pb:KR4h0022_WYG_882-7a>¶
人滄人鄆人旣尸祝之又謳歌之異日鄭伯來朝韓侯¶
入覲執圭有委蛇之狀捧爼申洞屬之容揚名立身養¶
親繼孝賢臣之懿圖彰矣君子之能事畢矣夫碑之於¶
神道者懸空(疑作/窆)所用碑之於廟門者麗牲所資先祖¶
無羙而稱之之爲(一作/謂)誣先祖有羙而不稱之之謂不¶
明古之人銘其功烈於鼎今人銘其德善於碑若然則¶
轉石他山搜詞直筆垂攸乆於刋刻託堅剛以居諸皷¶
音無窮鍾慶不匱盡在是已其銘曰¶
<pb:KR4h0022_WYG_882-7b>¶
帝里西偏天街右方三室兩廂克建(一作/搆)斯堂於惟浸¶
昌云誰經之鄆侯殷君云誰處之祖烈宗文藹然清芬¶
揚名顯親教孝申敬是為率德可以觀政莫之與盛比¶
時備物追逺復始無違享嘗茲用受祉固在元祀祝嘏¶
言具粢盛旣飭罔絶敬齊如聞歎息有典有則順考前¶
典聿脩明禋事死猶生為能饗親爰奉爰尊於惟皇祖¶
持法不囘酷吏所擠竟孤其才僉曰哀哉穆穆王父天¶
鍾孝德啜泣封樹歸全兆域報日罔極猗那先子超度¶
<pb:KR4h0022_WYG_882-8a>¶
名軰逺圖中輟貽慶後昆𤣥鑒不昧否道旣傾復迷非¶
逺奉烝如在欽若報本飛章瀝懇秉越有䖍干城嶷然¶
永懐悽愴長薦吉蠲於斯萬年¶
　　　淮南節度使檢校尚書右僕射趙郡李公家廟¶
　　　　碑　　　　　　　　　　白居易¶
王建侯侯建廟廟有噐噐有銘所以論譔先德明著後¶
代或書于鼎或文於碑古今之通制也維開成某年某¶
月某日宣武軍御史節度使檢校尚書右僕射汴州刺¶
<pb:KR4h0022_WYG_882-8b>¶
史上柱國賜紫金魚袋趙郡李公齋沐祗栗拜章上言¶
請立先廟以奉常祀於是得請于天子承式于有司是¶
嵗某月某日經始於東都明年某月某日有事于新廟¶
外盡其物内盡其志三獻百順神格禮成其友居易以¶
李氏南祖(唐宰相世系表李乃趙郡李氏/有南祖西祖東祖集作宗廟非)世家名爵與¶
僕射志行官業書于麗牲之碑謹按家畧九代祖善權¶
後魏譙郡守八代祖延觀徐梁二州刺史七代祖續馬¶
頭太守六代祖顯逹隋頴州刺史五代祖遷皇朝冝榖¶
<pb:KR4h0022_WYG_882-9a>¶
二州别駕贈德州刺史髙祖季(集粹/作孝)卿右㪚騎常侍贈¶
德(集粹/作鄧)州刺史曽祖府君諱敬𤣥總章儀鳳間歴吏部¶
尚書侍郎同中書門下三品中書令𢎞文舘大學士監¶
脩國史封趙國公謚曰文憲才智職業載國史今祭于¶
第一室以妣□(集作/□非)國夫人范陽盧氏配焉王父府君¶
諱守一屬世難家故不求聞逹避榮樂道與時浮沉終¶
成都府郫縣令今祭于第二室以妣榮陽夫人鄭氏配¶
焉先考府君諱晤(集作/悟非)歴金壇烏程晉陵三縣令府君¶
<pb:KR4h0022_WYG_882-9b>¶
為人篤於家行餙以吏事動有常度居無惰容所蒞之¶
邑有善政辭滿之日多遺愛不登貴仕其命矣夫登于¶
第三室以先妣上谷夫人范陽盧氏配焉府君累贈至¶
尚書右僕射夫人累贈至上谷郡太夫人前後凡三追¶
命六告身(二本/作弟)渥澤疊洽自葉流根從子貴也郫縣洎¶
晋陵府君咸善積于躬道屈于位儲祉流慶而僕射生¶
焉僕射名紳字公埀六嵗丁晋陵府君憂孺慕號踊如¶
成人禮九嵗終制孝養上谷太夫人年雖幼承順無違¶
<pb:KR4h0022_WYG_882-10a>¶
家雖貧甘㫖無闕侍親之疾冠帶不觧者三載餘可知¶
也執親之䘮水漿不入口者五日餘可知也先是祖考¶
妣(晋陵府君前娶夫/人裴氏無子早䘮)洎叔父兄妹之殯咸未歸祔各隅¶
(集作/處)一方公在斬衰中親護九䘮匍匐萬里及期䘮事¶
禮無闕違至誠(文粹/作誠)感神有靈鳥瑞芝之應事動鄉里¶
名聞公卿言孝友者以為表率憲宗嗣綂三年李錡盗¶
據京口公寓居無錫擢第東歸錡聞公名署職引用初¶
詢以謀畫結舌不對次強以章檄絶筆不書誘之以厚¶
<pb:KR4h0022_WYG_882-10b>¶
利不從迫之以滛刑不動將僇辱(闕/)　　就幽囚者七¶
旬誠質神明有死無二言名節者以(闕/)¶
拜右拾遺嵗餘穆宗知公忠孝文行召入翰林特授司¶
封員外郎知制誥遷中書舍人承㫖前膝(二本作承/顔色膝)知¶
無不言獻替啓沃如石投水俄拜御史中丞戸部侍郎¶
旣而望屬台衡朝當晏駕時移世變遂出掾髙要佐潯¶
陽旋為滁壽二州刺史大凢公之爲政也應用無方所¶
居必化卧理二郡以去害為先故有盗奔獸伏(集作/依)之¶
<pb:KR4h0022_WYG_882-11a>¶
感㢘察浙右以分憂爲功故有䘏隣活殍之惠尹正河¶
洛以革弊爲急故有摘奸抉蠧之威文宗知公全才知¶
(文粹/作以)汴難理乃授鈇鉞俾鎮綏之初宣武師人驕強狠¶
悍狃亂徼利積習生常公旣下車盡知情僞刑賞信惠¶
合以為用一年而下懲勸二年而下服畏三年而下耻¶
格肅然丕變薫然太和撫之五年人俗歸厚至於捍大¶
患禦大災却飛蝗遏暴水致歲於豐稔免人於墊溺噫¶
㣲公之力汴之民其為殣乎其為魚乎殊績尤課不可¶
<pb:KR4h0022_WYG_882-11b>¶
具舉天下征鎮淮海為大非公作師不足以長束諸侯¶
制加銀青光禄大夫揚州刺史淮南諸州(二本/作道)節度觀¶
察等使餘如故詔下之日出次於外軍門不擊柝里巷¶
無吠犬從容五日按節而東百姓三軍挈壺漿捧簞醪¶
遮道攀餞者動以萬軰皆鳴咽流涕如嬰兒之别慈母¶
焉噫若非襦袴之惠及其㓜鷄豚之養及其老又推赤¶
心置人腹中者則安能化暴戾之俗一至於此乎西人¶
泣送東人歌迓(二本/作迎)梁楚千里風變化移膏雨景星所¶
<pb:KR4h0022_WYG_882-12a>¶
至蒙福于時開成㑹昌之際上方致理公未登庸顒顒¶
蒼生還(二本/作還)望而已盛矣哉大丈夫生於世也以忠貞¶
奉于君以義利惠乎人以黻冕貴乎身以宗廟顯乎親¶
以孝敬交乎神冝其荷百禄輔一德為有唐之宗臣者¶
歟君子謂李氏之廟也休哉公之祭也順哉然曰有孫¶
如此有子如此可謂孝矣故其碑銘曰(二本/作云)¶
祭祀從貴爵士(二本/作士)有秩諸侯之廟一宫三室皇皇西¶
室皇祖中書曽(二本/作孝)孫追逺昭穆有初顯顯中室王父¶
<pb:KR4h0022_WYG_882-12b>¶
(闕/)　順孫祗享盡慤(文粹/作孝)盡敬肅肅東室先考晋陵嗣¶
子奉薦孝思蒸蒸嗣子其誰僕射公垂公垂翼翼齊嚴¶
諒直爲子爲臣有典有則載膺休命載踐右職以孝肥¶
家以忠報(二本/作肥)國乃授侯伯纛鉞旂㦸乃饗祖禰牲牢¶
黍稷家聲振耀國典褒餙六命徽章三世血食光大遺¶
訓顯揚先德子孫承之埀裕無極¶
　¶
　文苑英華巻八百八十二¶
