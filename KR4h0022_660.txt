# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:58.585849
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷六百六十一
<pb:KR4h0022_WYG_660-1a>¶
欽定四庫全書¶
　文苑英華巻六百六十一　宋　李昉等　編¶
　投知四¶
　　為張周封上楊相公啟一首¶
　　為李貽孫上李相公啟一首¶
　　為舍人絳郡公上李相公啟一首¶
　　為絳郡公上李相公啟一首¶
　　為絳郡公上史館李相公啟一首¶
<pb:KR4h0022_WYG_660-1b>¶
　　為絳郡公上崔相公啟一首¶
　　為韓同年上河陽李大夫啟一首¶
　　為賀拔員外上李相公啟一首¶
　　為同州任侍御上崔相國啟一首¶
　　為舉人上翰林蕭侍郎啟一首¶
　　　為張周封上楊相公啟　　　李商隠¶
某啟某聞不祥之金大冶所惡自衒之士明時不容斯¶
實格言足為垂訓然或顧逄伯樂但服鹽車聴屬鍾期¶
<pb:KR4h0022_WYG_660-2a>¶
不調緑綺臯壤摇落老大傷悲同劉勝之寒蟬效子綦¶
之枯木則亦跡歸棄世行闕揚名某價乏琳琅譽輕鄉¶
曲粗霑科第薄渉藝文錐不穎於囊中水竟深於山上¶
淹留蓮幕(一作/侯國)栖託(一作/祗事)戎麾挿羽佩鞬從相公於闗¶
右束書載筆随校尉於河源自北徂南己秋復夏心驚¶
於急弦勁矢目斷於髙足要津而又永念敝廬空餘喬¶
木月(集作/山)中桂樹逺媿於幽人日暮柴車莫追於傲吏¶
捋鬚理鬂霜雪呈姿弔影颺音煙霞絶想徒以相公逺¶
<pb:KR4h0022_WYG_660-2b>¶
敦世故容在恩門存趙氏之孤受梁王之禮竽將濫吹¶
石有叅瓊咳唾随風眄睐成飾追惟疇曩曽是逢迎蜀¶
郡登文翁之堂上國醉曹叅之酒吹嘘力盡撫愛形顔¶
雖以捧承莫能衘戴況許之髙選光彼官情以曲臺之¶
任用猶輕憲署之發揮方盛仍期官牒不越嵗時今則¶
節邁白藏候臨𤣥律鷰雖戀主馬亦嘶風郭伋還州尚¶
不欺於童子文侯校獵寜爽約於虞人茍四時之信是¶
孚亦一諾之恩斯及況自元和以後公侯冡嫡卿士子¶
<pb:KR4h0022_WYG_660-3a>¶
孫與之同時歴然可數莫不翔踰鳥道泳出龍津或並¶
命南臺或迭居青𤨏金朱照耀軒蓋追随某雖忝伊人¶
亦惟(惟集作/共推)華胄比王謝之子弟誠有重輕在&KR0286;吕之¶
交朋夙甞連接而獨分光隣女貸潤監河野鶴天麟絶¶
比倫於朝右髯叅短簿困擬議於軍前竊聽重言甞興¶
深嘆是以願馳蹇歩誓奉光塵儻或厮錯薪之斯翹詠¶
歸荑於自牧少窺上路試睨重霄擊水三千暫随鵬運¶
澄流十二免使魚勞猶能賛叙爕調謳謌鎔範庶無雅¶
<pb:KR4h0022_WYG_660-3b>¶
拜以累於君公不使繁聲見憂於仲子心(集作/仁)懐右(集/作)¶
(台/)席夢結邊城寓尺牘而畏逹空凾冩丹誠而慙非健¶
筆仰望恩顧下情無任攀戀感激惶懼之至¶
　　　為李貽孫上李相公徳裕啓　李商隠¶
月日從姪某官某謹齋沐裁誠著於啓事跪授僕者令¶
獻于司徒相國叔父閣下某伏逺牆藩亟踰年籥抱(英/華)¶
(作/挹)徽音於故器雖賞逐時遷竊餘潤於奥雲亦情由類¶
至中阿弭節末路增懐沉吟易失之時悵望難邀之㑹¶
<pb:KR4h0022_WYG_660-4a>¶
石崇著引徒願思歸殷浩裁書其如慕義伏惟相公丹¶
青元化冠蓋中州羣生指南命代先覺語姬朝之舊族¶
莊武慙顔叙漢代之名門韋平掩耀嵗(集作/將)隣三紀克¶
佐五君動著嘉猷行留故事陶冶於無形之外優游於¶
不宰之中始者主上以代邸承基琅琊纘業明發不寐¶
懐清廟之景靈日晏忘飡念蒼生之定命爰徴元老久¶
在寳臣五載于兹六符斯炳頃單于故境(集作/地)獯鬻遺¶
疆屢縁䘮荒亟致擕貳夙沙自縳其主冒頓忍射其親¶
<pb:KR4h0022_WYG_660-4b>¶
遂去北邉欲事南牧既赫斯而貽怒乃宻勿以陳謀管¶
氏將来屢發新柴之井留侯每入便(集作/更)聞借箸之籌¶
全師(集作/羣師)受成中樞獨運前軍露板方事於羽馳清禁¶
夀觴旋聞於月㨗仍其貴種慕我華風或辨姓冩誠推¶
諸右校或釋兵伏(集作/服)義列在周廬潞子離狄而春秋¶
書徐夷朝周而大雅詠其餘麕驚烏㪚風去雨還亘絶¶
漠以銷䰟委窮沙而䘮膽胡琴公主己出於襜襤毳幕¶
天驕行遺其種落(集作/湩酪)向若非薛公料敵先陳三䇿充¶
<pb:KR4h0022_WYG_660-5a>¶
國為舉甞(集作/盡)通肆夷則何以雪髙廟稱臣之羞全肅¶
祖復京之好此廟戰之功一也惟彼叅代(疑作/伐)實興皇¶
家天漢羙名方之尚陋舂陵王氣比此非多而物衆藏¶
姦地寛長孽敢起在行之衆因興逐師之謀遂使起義¶
堂邉台臣夙駕晉陽宫下逆竪宵奔翻(集作/月非)勢將冀於¶
連雞勇鬭尚同於困獸詎知長筭己出竒兵金僕靈鉟¶
靡留於旬朔&KR0034;輿貫木己集於都街此廟戰之功二也¶
而潞㓂不懲兩竪之兇徒恃三軍之力干我王畧據其¶
<pb:KR4h0022_WYG_660-5b>¶
父封袁熈因累葉之資衛朔摇大君之詔人將自棄鬼¶
得其(集作/而)誅蛙覺井寛蟻言樹大招延輕險曽微(集作/徴非)¶
呉國之錢藏匿罪亡又乏江陵之粟所謀者河朔遺事¶
所恃者巖險偷生今則趙魏俱攻燕秦(集作/齊)併入奉規¶
於惟□遵命於指蹤亞夫拒呉驚東南(英華作/西非)而備西¶
(英華作/南非)北韓信擊魏艤臨晉而渡夏陽百道無飛走之¶
虞一縷見傾危之勢計其反接當不踰時是則陳曲逆¶
之六䇿(集作/竒)翻成屑屑葛武侯之八陣更見區區此廟¶
<pb:KR4h0022_WYG_660-6a>¶
戰之功三也孤(集作/三)㓂行静萬方率同將盪海騰區夷¶
山拓宇髙待泥金之禮雄専瘞玉之辭烟閣傳形單車¶
就國盡人臣之極分煥今古之髙名况又奉以嘉聲諧¶
兹國檢傳文賜糗逺箴醉飽之徒晏子朝(一作/澣)衣横厲¶
輕肥之俗比周息慮孤介歸仁紹續勲家扶持舊族罔¶
容私謝皆事公言景風至而慶賞先行仲吕叶而賢良¶
必遂豈直杜伯山之令子大邑傳榮陶彭澤之孤孫西¶
曹受暑重以心游書囿思託文林提(英華作/緹非)抱於絶藝¶
<pb:KR4h0022_WYG_660-6b>¶
之塲班揚掃地鞠旅於無前之敵江鮑輿尸(集作/棺)故矯¶
枉(集作/狂)則黄冶(徳裕有黄冶賦/英華作竹非)之賦興㳺道則知止之¶
篇作詞窮體物律變登髙文星留伏於筆間綵鳳翺翔¶
於夢裏此固談揚絶意報(集作/倣)效何階若某徒預宗盟¶
早塵清鑒而行藏遷貿岐路差池今將抽實吐誠推心¶
叙欵緘(集作/感)猶未冩詞已失煩(集作/繁)某爰自弱齡實抱¶
孤操寒郊映雪暑草搜螢雖有謝於天姿或無慙於力¶
學庾持竒字(陳庾持傳好為竒字/英華誤作屢持竒字)信未皆通敬禮小文¶
<pb:KR4h0022_WYG_660-7a>¶
頗常留意大和中敢揚微抱竊獻短章方候明誅忽䝉¶
復命荆州一紙河東百金叨延月旦之評長積竹林之¶
戀竟以事將願背蹇與身期離索每多交攀莫遂武陵¶
被病洛表求醫未及上言先䝉受代肩輿而至杜門以¶
居蓬藋荒凉風霜迅厲今己稍痊羙疢獲託休辰殷鈞¶
體羸尚能為郡馬卿疾罷猶可言文退無井臼之資進¶
乏交朋之助是以徘徊軒幄託附緘封冀陳蔡之及門¶
庶江黄之列㑹敢渝孤直仰累清光東浪驚年西颷結¶
<pb:KR4h0022_WYG_660-7b>¶
欷矢(英華作/交非)心佩賜畢命衘輝道阻且躋書不盡意金¶
楹假䕃望同相賀之禽珠岸廻光庶及不枯之草明懸¶
肝膽唯所鑪錘干冐尊嚴伏用兢灼謹啓¶
　　　為舍人絳郡公上李相公啓¶
某聞量力省躬典刑之深㫖度材任事聖哲之良規某¶
雖甚愚頗嚮斯義屬者謬圖(集作/從)仕進因藉時来伏值¶
相公顧以外藩夙通衿契憫羊曇之未立早託謝家憐¶
康伯之無歸常依王氏㧞於幽滯處以周行遂俾(集作/得)¶
<pb:KR4h0022_WYG_660-8a>¶
南憲中臺屢承闕乏内庭西掖比辱昇遷邁越時流塵¶
汙中㫖恩渥非次性命難移徒當侍從之榮莫有論思¶
之效竟使懼因福過疾以憂成外雖全人中抱羙&KR2096;亦¶
常願青蒲瀝懇紫殿披誠進退未聞過累仍積及正名¶
綸閣收跡翰林尋願(集作/欲)竊候休旬拜伏(集作/拜謁)蕭屏謝¶
昔年之朝奬杼他日之私誠而機事且繁爕和少暇齊¶
沐累至肝(集作/肺)膓莫滋旋屬虜帳夷氛壺闗伐叛絳臺¶
北控有元戎大集之師鄭國東臨過列鎮在行之衆任¶
<pb:KR4h0022_WYG_660-8b>¶
當調發事屬供湏豈斯擇材皆在非據周旋三郡綿歴¶
兩霜頒宣詔條祗暢(集作/惕)廟畫雖無咎悔亦乏殊尤(集/作)¶
(功/)今幸四海無塵九州嚮化靈臺偃伯衢室歸尊是修¶
明禮律之初舉㧞俊賢之始而鄭之為地右臨梁苑左¶
倚成臯比之列藩實為劇郡山東望族幾同屈景之强¶
洛邑頑民甞雜萍蒲之聚永言出牧豈易其人而又孔¶
道所因使車旁午送迎或闕則怨讟流詞館餼稍求(集/作)¶
(乖/)則職司謗(集作/貽)辱託之全器猶或難居矧在朽材寜¶
<pb:KR4h0022_WYG_660-9a>¶
宜久處某伏思自随宦(集作/官)牒遽忝恩榮位至圭符寵¶
當金紫或筋骸無苦心志有餘即豈願踞熊軾以告勞¶
指隼旟而辭疾直以攝生寡玅舊恙無痊儻或形言懼¶
塵清聽每朝昏改候霧露潜威則或至問俗有違在公¶
多廢坐為尸禄行有愧顔而又貪盛明之時有婚嫁之¶
累未敢髙論止足直乞退休是以輙䟽情誠上干陶冶¶
伏惟相公雲龍叶應舟檝呈功比屋可封期於屈指一¶
夫不獲固以動心如䝉曲鑒深誠猥從至願置之他所¶
<pb:KR4h0022_WYG_660-9b>¶
以遂其愚(集作/宜)則呉楚列城江闗别郡(集作/部)雖居隣佐¶
亦委緝綏獲安病躬豈敢擇地猶希磨淬鉛鈍撫飬疲¶
羸積以嵗月少裨塵露伏惟試賜恩照圍減帯緩髪稀¶
弁傾窅然向風目極心往下情¶
　　　為絳郡公上李相公啓¶
某少悲羈屑不承師友之親(集無/此字)規晩學文章粗致鄉¶
曲之名(集無/此字)譽謬汙官秩遂彯華纓握蘭清曹視草禁¶
掖貪叨過極憂責匪寜早為寒暑之(集作/所)侵頗染(集作/有)¶
<pb:KR4h0022_WYG_660-10a>¶
肺膓之疾自頃以慶雲結䕃宸極係心當就望以推誠¶
於煎調而寡裕前嵗伏䝉任使奉逺承明值朝廷興問¶
罪之師原野有宿兵之餽絳城甚苦鄭驛匪遥(集作/完)加¶
之以降虜移鄉仍之以貴臣銜命飛輓之外將迎實繁¶
旁奉廟謀上遵詔㫖動繁調發居勞撫安抱疾以臨為¶
日斯久伏幸姦兇克乂濡澤横流是大朝陟降(集作/黜陟)之¶
初良冶挻鎔之始此郡路通四境名冠六雄軒蓋已来¶
原野交錯(集作/午)萍蒲有聚武吏貽憂雖清時無杼軸之¶
<pb:KR4h0022_WYG_660-10b>¶
虞而常日有逋懸之賦必在假之賢守屬以强材然後¶
清(集作/謡)詠克興公私不廢豈可使某素兼疴恙本乏良¶
能久於是邦以主東道餽飡將藥甌並進假牒以公案¶
相随含意不言貪榮是罪相公漢籌始運殷鼎將調度¶
材任官歸於至當存誠愛(集作/受)物決在無頗竊敢自託¶
緘封逺干樽爼俯期恩意(集作/㫖)以保衰微且某運偶昌¶
期年初知命豈不願臨劇郡稍冀榮途但以力有所不¶
任心有所不逮雖欲勉强實憂傾敗彼呉楚偏鄉非舟¶
<pb:KR4h0022_WYG_660-11a>¶
車要路永言凋瘵亦藉緝綏儻特降優容遥聞擬議則¶
朽質有報恩之所羸軀收曠位之譏宿&KR1028;或痊理劇未¶
晩伏惟試賜裁度嚮風披懇服義陳詞仰台耀以瞻輝¶
望洪鈞而佇惠干冒尊聽(集作/雄)伏積兢惕謹啓¶
　　　為絳郡公上史館李相公啓¶
某啓伏以秉大鈞者以物得其所為先執大化者以材¶
適於任為急將以致理在明命官使輕重合宜大小(集/作)¶
(小/大)有裕然後人稱其職職無廢人此相公之所(集無/此字)以¶
<pb:KR4h0022_WYG_660-11b>¶
明知也某材術素寡聲光莫聞偶叨承平謬登華顯洎¶
分符竹使絶籍金閨一授専城再賜灰琯且解巾臨郡¶
前賢攸重一麾出守昔人所榮雖積戀於本朝實俯光¶
於單緒況又此州管叔舊國帝鴻遺墟接彼㠂嶢浸以¶
京索聚山東之右族邇雒表之宸居内揣非才頗榮斯¶
(集作/所)任而復以通莊所自假道攸繁載惟餞迓之勞實¶
半頒宣之務必屬於壯齒付彼全人用以責功僅能集¶
事某早年被病晩嵗加深衣袴無取於潔清藩溷動淹¶
<pb:KR4h0022_WYG_660-12a>¶
於景刻狥己則坐隳物務業官則立致簫衰願(集作/欲)俱¶
濟於公私實加憂於寤寐坐(集作/矧)兹仍嵗適有外虞降¶
卒征人旬時併集飛芻輓粟星火為期以此疚心彌深¶
舊恙今寰瀛大定雨露霶流髙歩翰飛一呼而至雲羅¶
塲藿萬里無遺將調斯人以求良牧得才為羙今也其¶
時儻䝉允賛聰明曲聽奏記俯憐衰薾稍賜優容則亦¶
不敢便掛簮纓遂離鑪(集作/陶)冶江呉偏郡&KR0237;袴須人無¶
根節之難少舟車之㑹俾之養理使得便安庶粗致人¶
<pb:KR4h0022_WYG_660-12b>¶
謠以酬廟筭則某所謂材有稱職時無廢人凡在宦途¶
皆仰時化伏惟試賜恩察違離漸久刺謁未由昔在丘¶
門甞沗四科之列今瞻魯史將期一字之恩下情無任¶
感戀兢惶之至¶
　　　為絳郡公上崔相公啓¶
某啓某本洛下諸生東莞(集作/山東)舊族粗霑科第薄渉藝¶
文謬藉時来因成福遇青縑赤管己忝於華資(集作/清華)黄¶
紙紫泥仍叅於宥密相公早容薄伎獲寄光塵别殿朝¶
<pb:KR4h0022_WYG_660-13a>¶
廻禁林夜直每披襟素常賜語(集作/話)言知蔣琬之為公¶
敢矜先見哀馬卿之多病亦辱来言圭律未遐銘鏤斯¶
在相公鹽(集作/羮)梅調味舟(集作/川)檝濟時晉水擒兇韓都¶
蕩梗以不剛不柔貞百度以無偏無黨定九流若某者¶
實有何能可叨出牧絳田己非厥任滎波轉過其材間¶
嵗己来為政非易有南遷之降虜有西山之成師資扉¶
所供餼牽之備未甞造次敢怠躬親今梟獍掃除馬牛¶
歸放將使坐臻富庶必先用得材能此地名髙六雄實¶
<pb:KR4h0022_WYG_660-13b>¶
控東道分憂之寄自昔為榮況在踈蕪敢忘涯分但以¶
輶軒坌至賦貢川流非唯撫字之難兼有送迎之遽舊¶
疴加甚朽質難堪假故稍頻曠廢為懼又以宦㳺既久¶
故里多違陶令之田園將蕪尚平之婚嫁未畢顧惟覊¶
絆未可歸休竊敢逺䟽丹誠上干清重匪獨析恩於時¶
宰實將誓欵於己知儻䝉以然諾為心誠明濟物垂憂¶
不逮賜議所安則呉楚之間郡邑不(集作/非)少非(集作/不)當¶
衝要或異膏腴使之頒條庶可求瘼一昨賊平之後啓¶
<pb:KR4h0022_WYG_660-14a>¶
事尋成氷霜始嚴筆札未暇又伏慮内庭展顧稱己推¶
遷外郡寓詞頗乖流品沉吟有日欝悒經時今則情素¶
坐煎驅馳行久若猶緘黙是負陶甄伏惟曲賜恩鑒誠¶
懸書殿戀積台階比殷浩之空函情同事異望孫𢎞之¶
東閣魂往形留下情不任感戀兢惶之至¶
　　　為韓同年上河陽李大夫啓¶
某啓某材術空虚行能無取因縁慰薦䝉記姓名劉𢎞¶
一紙之榮方斯未重季布百金之諾比此猶輕昨者李¶
<pb:KR4h0022_WYG_660-14b>¶
涿侍御此来又䝉降以重言將之厚意望輝光而便同¶
簮屨在負荷而何啻丘山況某婚姻早聮門館外舅以¶
列藩之故家人延自出之恩重疊依投綢繆顧遇東床¶
坦腹早以愧於郗公朱邸曵裾復欲階於謝掾儻復清¶
風時至丹慊獲申實於生前識其死所伏希恩詧¶
　　　為賀㧞員外上李相公啓¶
某啓某聞被彩餙於無用之姿斯湏或可垂休光於不¶
報之地始卒攸難至有馬瘦而尚報輕軒蓆敝而猶存¶
<pb:KR4h0022_WYG_660-15a>¶
華幄推仁則極備用無聞雖有切於戀思且自量其涯¶
分嗚呼某者今甚類焉翰柔莫申語苦難聽聊慿牋素¶
用冩肺腸伏惟少霽尊顔猥賜披省某伏思早嵗仰累¶
深知龍尾貽譏敢通交契牛心前㗖實媿時才世故推¶
遷年華荏苒葭灰檀火屢變於寒暄靈濟泥涇遂分於¶
清濁覉離管札僶俛絃歌名汙桞營顔慙花縣竟以千¶
金乏産三逕無歸初服莫從迷津亟問屬者伏幸相公¶
羮梅調味川檝濟時起塌翼於衝風活枯鱗於亂轍登¶
<pb:KR4h0022_WYG_660-15b>¶
諸蘭署轄彼芸籖臺閣移文語薛夏而無取東南才子¶
並張率以何能未報前叨旋承後顧版圖被召花幕分¶
榮牧駑駘於皁棧之中刻蚣蝑於樂懸之上勢髙足跌¶
道㤗身屯未竭私誠己嬰沉痼況某素無靈氣夙昧攝¶
生乏單豹飬内之功闕王吉實下之效湫底莫適節宣¶
失中然猶深願待年少酧厚徳三醫畢訪百藥皆投竟¶
非無妄之災莫見有瘳之候濵於九死敻彼十旬取煖¶
則煩加寒必痢髪寜支弁帯不成圍謝述心虚方兹未¶
<pb:KR4h0022_WYG_660-16a>¶
逮田光精竭比此猶强豈可尚占職員但尸俸入久塵¶
物議且速殘骸況相公職統簿違時登衆寡任崇按比¶
務繋孤終(見國/語)職是賔僚豈宜虚曠固不可不私微物¶
曲降深慈憫將盡於桑榆妨得材於杞梓是以推枕興¶
感攝衾占辭願申歛跡之期以贖曠官之咎祗聽裁㫖¶
用息兢惶必也舊履流恩遺簮結念(集作/欷)恤以孀孤非¶
少婚嫁未終不使衰羸便辭禄仕致乎外地晞以末光¶
未乖念録之仁稍减憂慙之累亞尹諸府别乗近郊負¶
<pb:KR4h0022_WYG_660-16b>¶
荷無羞饘餬有繼則猶冀逄十全之藝近一日之生重¶
發門墻再就埏埴是所願也非敢望也詞多力殆感極¶
(集作/深)涕(英華/作誠)繁避席承言未卜曹參之侍封函抒欵畏¶
遺殷浩之誠(集作/書)瞻望清光實動魂守伏惟特賜優察¶
　　　為同州任侍御史上崔相國啓¶
憲啓憲質異楚材寳同燕石重以覉丱即丁憫凶瞻遺¶
構以闕然不堪多難奉成書而未就無處求生藐是流¶
離屢經寒暑逮於(集作/乎)既冠猶恤無家叨承師友之規¶
<pb:KR4h0022_WYG_660-17a>¶
獲忝簮纓之列此皆相公推孔李之素分念國髙之舊¶
家鎪朴雕頑披聾抉瞶沐膏雨以令植假順風而使飛¶
不然則安得獲驪龍之珠假獬豸之角榮皆過望感豈¶
勝言而猶長望下風徘徊髙義望賀燕以難去撫栖烏¶
而不寜者蓋以相公以伊臯之事業佐大君以揚馬之¶
文章輔昌運一登宣室遂借前籌以有征無戰之方彰¶
明下武以永逸暫勞之勢恢拓中華不舞梯䡴不鳴金¶
皷復數千里之沃野刷十五聖之包羞彼圍糓而糓人¶
<pb:KR4h0022_WYG_660-17b>¶
不知入鄭而鄭陴皆哭方兹決勝彼有多慙今百戰聿¶
修五工(集作/九功)咸叙萬國佇登封之禮五山傾望幸之祥¶
鰈至鶼來茅歸楛入馳湯驟夏轢漢陵周若憲者雖不¶
能行舞舜戈坐耕堯壤至於獻千載河清之序裁二王¶
助祭之詩歌詠相庭發揮帝載則其志願亦或庶幾伏¶
希孫閣時開邴茵多恕克&KR0375;山公之徳終全趙氏之孤¶
擁篲瞻門封凾即跪苑沙宫樹雖吟左輔之風煙良夜¶
慶宵唯望中台之晷度感恩撫己誓志投誠仰惟輝光¶
<pb:KR4h0022_WYG_660-18a>¶
終賜埏埴下情無任感激攀倚惶戀之至¶
　　為舉人上翰林蕭侍郎啓¶
某啟某聞師矌之琴不皷之則無以召𤣥鶴楊羲之石¶
不用之即無以聘應龍物既有之言亦由是伏惟侍郎¶
學士絪緼降秀翕闢資華天上比方但有文星粗爾人¶
間議擬未將泰華為然爰自妙齡遂肩名軰當時人物¶
何戢唯効於禇公邇日風流杜乂難方於衛玠加以𢎞¶
成與石郭璞傳毫渙水儻来皆逄藻繪荆峯若至只有¶
<pb:KR4h0022_WYG_660-18b>¶
璆琳合沓縑緗縱横筆硯三都作序不勞皇甫士安萬¶
乗為僚只有東方曼倩況從近嵗且有外虞傳介子在¶
樓蘭國中竒功未就班仲叔於玉門闗外報命猶賖雖¶
太平之業己隆而震耀之威尚作侍郎又綢繆武帳密¶
勿皇圍九地九天之兵寜因舊學七縱七擒之術固己¶
𤣥通用視草之工解按劍之怒手為天馬心繪國圖九¶
重之中暫煩前箸萬里之外輙敢衡車位誠在於論思¶
功己叅於鎮撫圖書之府鼎鼐之司伊咎懸遺悵(集作/為恨)¶
<pb:KR4h0022_WYG_660-19a>¶
之誠夔説貯妨賢之媿載惟後命夫豈踰時抑某又聞¶
之昔管仲經邦賔客有二周公待士吐握皆三邴丞相¶
之車茵寜彈醉客平津侯之賔館不礙布衣並脂粉簡¶
編冠纓圖史後之披巻皆若昇堂侍郎羙譽滂流髙節¶
彌折擔簦者成市躡屩者如雲此乃前賢後賢不殊軌¶
轍往哲来哲非異門墻縱燕有黄金之臺齊為碣石之¶
館料其棟宇必已荒蕪若某者陋若左思醜同王粲鬚¶
眉不及於崔琰腰腹無預於鄭𤣥若植庭蘭固多慙徳¶
<pb:KR4h0022_WYG_660-19b>¶
如逄巖電不望齊名重以惠劣禰生專非董氏殊顔回¶
之易鑄若宰我之難雕徒欲萬巻咸披且乏五行俱下¶
叨從嵗賦勉致文編户户醬甌唯聞見辱人人虀臼不¶
肯留題再困於魚登一慙於鴈序(其長兄兩/舉及弟)然天付直¶
氣家傳義方雖在顓䝉不茍述作廣絶交之論抑有㫖¶
焉移太常之書非無(集作/敢)為也頃者曽干閽侍獲拜堂¶
皇既容納之有加遂希望之滋甚爾後以毛傷崇(集作/榮)¶
彈鱗損在鈎㧞剌不遷嶮喁無暇既乖受教便以經時¶
<pb:KR4h0022_WYG_660-20a>¶
今孝秀員(集作/爰非)来風霜己積秦人屢出自欲焚舟楚卒¶
數奔誰教㧞斾是以更持魚目當夜肆以沽諸復挈豚¶
蹄祝天時之未己義誠多媿志亦可憐儻䝉猶枉鉛華¶
更施丹雘俾其恩地不在他門雖不及采(集作衰/擬作)椽備¶
枝梧於大厦亦庶乎稊米增流衍於神倉與夫九九之¶
能(集作/推非)猶或萬萬相逺誠深詞切聲急嚮煩仰郭㤗之¶
龜龍望仲尼之日月濡毫伏紙億萬常心干冒尊威伏¶
用戰灼謹啟¶
<pb:KR4h0022_WYG_660-20b>¶
　¶
　¶
　¶
　¶
　¶
　¶
　¶
　文苑英華巻六百六十一¶
