# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:10.254616
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷九百十一
<pb:KR4h0022_WYG_911-1a>¶
欽定四庫全書¶
　文苑英華卷九百十一　　宋　李昉等　編¶
　職官十九(都督/一)¶
　　周河州都督普屯威碑一首¶
　　唐并州都督尉遲恭碑一首¶
　　　周上柱國宿國公河州都督普屯威神道碑銘¶
　　　　(并/序)　　　　　　　　　　庾　信¶
公諱威字某河南洛陽人也舊姓辛隴西人基若水之¶
<pb:KR4h0022_WYG_911-1b>¶
源纂商邱之胄邑于大亳實定其居封于小辛乃成其¶
姓是以山川被髪辛有得見事之機八封占爻辛廖有¶
知人之鑒佐治以東都上將魏帝解衣武賢以西國功¶
臣漢王推轂祖大汗武川太守考生河州四面總管大¶
都督隴右貴臣河西鼎族公侯踵武岳牧連鑣並得聲¶
振長榆名雄高柳公秉靈山岳誕載星辰結髮嶷然齠¶
年成徳澄波萬頃建標千仞鋒穎既高光芒已逺青衿¶
學劒既為人主所稱童子論兵即在中軍之策永熙元¶
<pb:KR4h0022_WYG_911-2a>¶
年入仕䝉授直盪都督太祖文皇帝雪舊君之恥連西¶
伯之功始裂鴻溝初登函谷公擢衣沐髮杖劒轅門撤¶
洗足而相迎下賔堦而顧問自此即居帳内仍為直寢¶
授寧逺將軍羽林監白土縣開國伯邑五百户大統元¶
年從迎大駕進爵為侯増邑三百户加冠軍將軍散騎¶
常侍轉大都督公善於用兵長於撫御自攻洛陽定𢎞¶
農戰河橋平沙苑冒刃衝鋒前無橫陣况以弦木六鈞¶
函&KR1608;七屬門多懸胄箭必中鞍山積器械谷糧牛馬軍¶
<pb:KR4h0022_WYG_911-2b>¶
吏計功司勲賞策授使持節銀青光禄大夫進爵為公¶
増邑八百户昔者受律赤符韓信當千里治兵白帝張¶
飛擬萬人皆此於今日公之謂也五年授使持節都督¶
揚州諸軍事揚州刺史浮於(一作/于)江海達于淮泗篠簜¶
既敷瑶琨即序十三年授車騎大將軍儀同三司尋遷¶
驃騎大將軍開府仍賜姓普屯即為官族入陪武帳出揔¶
戎韜置府於陽關張&KR0999;於瀚海故得上書於漢即用同¶
宗爭長於周還無異姓十六年授鄜州諸軍事鄜州刺¶
<pb:KR4h0022_WYG_911-3a>¶
史公穎煩兩牧風政神明虎去西河梟移東郡河湄瑞¶
氣特表亷平鄜祀神光偏明正直及乎魏終天禄周受¶
惟新明命已遷彜倫或革周元年改授大將軍抱罕郡¶
開國公増邑一千户軍中受詔非論北伐之功大將登¶
壇無待東歸之策置陣太平開隂晉之道連兵廣武納¶
滎陽之城校戰丹山移營白壁莫不勇冠三軍名凌五¶
將保定四年授寧州揔管掌其北門既為鄭國所委捍¶
其西鄙無懼秦亭之逼是以築平綱之城衞人拱手戍¶
<pb:KR4h0022_WYG_911-3b>¶
滎波之澤梁氏寒心朝廷與公有内外之親令公從戚¶
里之貴乃以魏文帝女為公夫人遂得長門之左别開¶
公主之園濯龍之傍便有王姬之館五年被徵入京拜¶
少(本傳/作小)司馬期於司武以公為魏絳佐於中軍以公為¶
荀首豈直謂之鶉火稱之縉雲而已哉其年被使領兵¶
出西凉州奉迎突厥皇后紀制(疑/衍)裂繻來卿為君逆稱¶
族而行尊君命也天和元年授柱國拜大司寇楚之柱¶
國方之南火軒之司寇譬以西雲總授於公能官人也¶
<pb:KR4h0022_WYG_911-4a>¶
建徳二年授少傅四年授河州總管都督七州諸軍事¶
即為河州大中正公之桑梓本於此地再為連率頻仍¶
衣錦襄城龍種更及池臺桂陽仙人還歸鄉里故老親¶
賔酣歌相慶安車駟馬天下榮之宣政元年授上柱國¶
更加少傅配於上相即陪𤣥扈之圖居於京師實有圯¶
橋之策改封宿國公食邑并前五千五百户射鴻舊圃¶
舞鶴餘城既浮酸棗之河聊對淇園之竹來朝建章則¶
天子降席出遊戚里則羣公下堦是以行滿天地名聞¶
<pb:KR4h0022_WYG_911-4b>¶
四海方當光輔五軍參謀七政天厲弗戒薨於所居春¶
秋六十有九柳莊告殯傾社稷之臣鄭僑云亡得諸侯¶
之禮詔贈某官諡某公禮也以今開皇元年七月某日¶
反葬於河州金城郡之苑川鄉山行隴底地入塞原望¶
積石以縁河臨崆峒而下坂𤣥甲黃腸﨑嶇亭鄣及云¶
奠徹方勞榆沈若夫樹反壤也封夏屋焉終須穎川之¶
碑乃見華隂之碣世子儀同永達孝性有聞居喪得禮¶
嗟海變而田成懼山飛而地絶勤石墓田仍銘云爾¶
<pb:KR4h0022_WYG_911-5a>¶
少典之孫𤣥王之子貫於月金承於水降及於周公侯¶
復始風俗氣候山川表裏河連積石山帶崆峒秦亭北¶
上漢使西通金行氣壯地勢人雄稜稜高節凛凛踈風¶
祖考藩屏濁河清渭兩地謨明雙流光貴水無别色雲¶
無異氣為吏為民惟懐惟畏公之嗣世實秉英靈降神¶
中嶽迴文列星鸞翔鳳顧珠角山庭臣深義本子極天¶
經洛城戰陣河橋旗皷箭飲石梁劒燃銅柱並麗六麋¶
俱抽雙虎玉門開羣陽關置府再為上台兩為少傅模¶
<pb:KR4h0022_WYG_911-5b>¶
範帝師經綸國步允襲峻徳欽明審諭不吝車茵誰言¶
温樹天道茫昧年齡倐忽上將星開功臣鼎没九原陵¶
阜三河甲卒地險龜林營危馬窟西州永别北闕長辭¶
山張虚蓋野祭空帷陵原地逈松路風悲銘於碣石勒¶
以貞龜¶
　　　唐并州都督鄂國公尉遲恭碑¶
　　　　　　　　　　　　　　　許敬宗¶
蓋聞嶽靈昭&KR0008;恊其神者申甫緯象騰斌含其精者伊¶
<pb:KR4h0022_WYG_911-6a>¶
傅用調芳玉鉉増耀金符譬八柱之承天猶四溟之載¶
地是以邠郊創厯㝠契非酈(一作/熊)之兆沛野開基鬱㑹¶
攀鱗之傑莫不凝徽簡策篆勲戈鼎此裂(一無/此字)河西而¶
濟美期礪嶽以疇庸若乃經啓睿圖彌綸聖業扈兵師¶
於丹水夷餌石之祅渠振文策於烏江掃㧞山之巨祲¶
抑揚七佐鎔鑄五臣致我后於勛華軼前修於樊灌名¶
高絶代其在忠武公乎公諱恭字敬徳河南洛人(唐書/作翔)¶
(州善/陽人)也原夫玉派靈長控昌源於弱水瓊基峻逺峙層¶
<pb:KR4h0022_WYG_911-6b>¶
構於軒臺叶粹氣以擒賊威橫朔野奄崆峒而擅武跡¶
跨中原亦猶江馬南浮圖基巨麗溟鯤北運激勢扶摇¶
是故軒冕傳華半神州而交蔚忠良秀美曄帝里而馳¶
芬與夫由余去危斥剪敦而作覇日磾受顧光珥貂而¶
累華考諸聲實固不同年而語也曽祖本貞後魏中郎¶
將冠軍將軍漁陽郡開國公贈中外六州諸軍事(一作/使)¶
諡曰懋道粹黃中寄侔丹化襲徽章於珪瑞飛茂績於¶
鐘鏞大父益都北齊左兵郎中遷金紫光禄大夫入周¶
<pb:KR4h0022_WYG_911-7a>¶
濟州諸軍事濟州刺史雕鎪杞梓黼藻人倫用匪齊鈎¶
亟深微管之寄價符趙璧愈擅入秦之美考伽隋授儀¶
同三司衞王記室皇朝追封常寧安公贈汾州刺史幽¶
州都督材緯三端揚鑣武庫位階一命頓轡文房下調¶
悲於季葉飾壤昭於昌運故知壯氣猶生貫千秋其尚¶
想名臣不作瞻九原而増悼再縟部符之贈式冠封墳¶
之典公鄧林抽穎崑嶠疏源非假七齡早鬱凌霜之幹¶
爰滋九潤先孕聨雲之寳瞻言廣術企列㦸於髫初屬¶
<pb:KR4h0022_WYG_911-7b>¶
相傾義俯迴戈於度内雄姿岐嶷覆簣裁規沉勇潛貞¶
涌泉韞量飾躬由禮檢性依仁匪衞祓於齊挑函翹誠¶
於孟荀言泉河㵼應千里而無違俠氣飈騰輕百金而¶
有裕加以鈐符𤣥秘劒術精微偃月疏營右澤左陵之¶
勢浮雲鴈陣鵞張鶴列之竒莫不夙契靈臺暗窮神奥¶
由是譽光日下聲蓋秦中而翠虬驤霧必先階於尺木¶
紫鷰追風初發蹤於步武爰膺執㦸之選以効棄觚之¶
節䝉授元師都督拜朝散大夫轉議正大夫加銀青光¶
<pb:KR4h0022_WYG_911-8a>¶
禄大夫大業十二年也未展雄飛載羈下列何意乎九¶
苞呈瑞儷彩司晨一角効祥儔蹤警夜俄而運鍾旒冕¶
(疑/)政弛永(疑/)衣大浸襄陵長虹貫日公迺行吟梁父希¶
管晏以思齊屈跡淮隂俟蕭張而佐命皇家補傾極振¶
頺綱提劒風驅援旗電掃劉武周不稽天氣寔暗人謀¶
怒窮轍以抗威臨焦原而自逸公見縻昏偽迫以驅馳¶
取譬辛毗甫依袁而免戾同夫馬援聊寄隗以偷全尚¶
鞠醜徒據其危堞太宗俯離鳳邸親御龍韜軍次介休¶
<pb:KR4h0022_WYG_911-8b>¶
將屠偽邑早欽英畧深嘉義勇飛箭以述皇威投金以¶
申同徳公鑒窮無象識照先機虚(一作/雪)西楚之如狼陋¶
張角之吠犬遽歸真主期乎定人擢授秦府統軍于時¶
帝道維新王途多故瑞雞之野式静雲雷獻蜃之川未¶
均霜露蕞爾凶狡久肆回邪載動神兵龔行天罰救楚¶
妙筭雖獨運於冲襟授律宏規固思慿於猛將乃以公¶
為行軍總管遵彼前矛(一作/旌旄)追奔若順海乘兹破竹潰¶
敵如決河積甲齊山中嶽由其咸定封屍築觀王城於¶
<pb:KR4h0022_WYG_911-9a>¶
是乂安飲至鎬京策勲居㝡所賜金帛蓋以千箱其後¶
六統偏師五為總管北殱猾夏南廓滔天戮鯨鯢於洙¶
泗溺驂䮽於漳滏所向風靡賞鉞彛班時外難初康内¶
釁方兆春坊階亂構禍深於戾園李屏窮凶為蠧尤於¶
傲象公早叅帷幕思固宗祧驟起聖懐累明大義九年¶
六月二凶伏辜雖天道禍淫蓋頼君之筭也擢拜左衞¶
大將軍兼太子左衞率貞觀元年授右武大將軍屯兵¶
數萬咸令統領職歴二官兼司七校龍飛靜拆揔禁旅¶
<pb:KR4h0022_WYG_911-9b>¶
於瑶山馬珥臨戎肅嚴兵於錡禁於是威馳銀牓寵峻¶
金吾拜上柱國呉國公食邑三千户實封一千三百户¶
若遷(疑/)黼曰(疑/)疏峰奄衡巫而廓鎮雷導風(一作/服)驅(區/遇)¶
(功/)㵼江漢以咸池餘礫涵輝明珠韜媚是稱奥壤獨擅¶
雄州佇寄惟良以敷景化連帥之重僉曰爾諧貞觀四¶
年授襄均鄧淅唐五州都督襄州刺史班朝驚俗載屏¶
丹帷虚犴遷遶寧因赭服布中和而驛化浹旁潤以馳¶
威惠澤潛通吐浪由其絶渚仁風普暢嘯谷所以浮江¶
<pb:KR4h0022_WYG_911-10a>¶
弛風牘於東臯歳儲京庾契成麟於西序家知禮讓道¶
彼湘沅俗均鄒魯里稱冠蓋既洽甿謡地接股肱佇求¶
人瘼八年授光禄大夫行同州刺史封建功臣改封鄂¶
國公冊拜宣州刺史昔炎周裂壤榮陽茂十邑之庸有¶
晉疇榮壯武峻重封之典校其優劣詎可扶輪累遷靈¶
鄜夏三州都督懋兹宏徳函牧大藩控十角於星街信¶
覃𤣥塞揔百城於天塹義偃朱方端委之風裭危冠而¶
變俗氊裘之長棄嗚鏑以歸仁泪乎紫封流渥朱輪徒傳¶
<pb:KR4h0022_WYG_911-10b>¶
莫不情深借冦戀切留黃可謂柔逺以徳人稱遺愛者¶
矣既而俯鑒忘筌景文成之茂躅深惟滿器躐太𫝊之¶
高蹤漏促銅儀循良夜之不怠體安玉杖諒坦路之難¶
追奏擬青規辭榮絳闕特迴天睠賜(一作/肆)其誠請於是¶
冊拜開府儀同三司禮秩加等已而從容廊廟怡暢邱¶
園架巘圖蓮疏池㵼箭後堂歌吹通逸響於南隣别業¶
林泉接芳隂於西第加以陶風元穆勲胄兼之里遂高¶
陽門承通徳故能聨姻瑶府結慶璿枝榮亞元吉寵班¶
<pb:KR4h0022_WYG_911-11a>¶
右威清樓聳構遥通婺女之津黃閣凝扉近接天孫之¶
館長筵綺合韋珠與謝玉交輝廣廡雲浮籥共摐金遞¶
奏庭烏効祉燮曜槐端隟駿流年俄潛(闕/)　嗟乎巨川¶
既濟奄遷舟於夜壑高臺遽傾倐摧梁於夣奠粤以顯¶
慶三年十一月二十六日遘疾薨於長安之私第春秋¶
七十有四皇上情切宗臣痛深國老舉哀别次罷朝者¶
累辰昔平仲云亡趨輪軫慟宣尼告逝述誄申哀未足¶
方此撤懸喻斯輟祭追贈司徒詞曰飾終之典實屬於¶
<pb:KR4h0022_WYG_911-11b>¶
勲賢追逺之恩光歸於令望故開府儀同三司上柱國¶
鄂國公敬徳志局標舉基宇沉奥忠義之節歴夷險而¶
不渝仁勇之風雖造次而必踐迺誠申於伯府茂績展¶
於行陣西漢元勲韓彭非重東京(闕/)將呉鄧為輕著恭¶
肅於軒陛馳聲猷於藩岳方隆朝寄之榮便追止足之¶
分闡雄林而兼濟植高操而孤往道映千古舉光百辟¶
與善俄褰殱良奄洎永言遺烈震動于心宜崇禮命式¶
旌幽壤可賜(疑作/贈)司徒使持節都督并蔚嵐代等四州¶
<pb:KR4h0022_WYG_911-12a>¶
諸軍事并州刺史餘官封竝如故所司備禮冊命給班¶
劔四十人及羽葆皷吹贈絹一千五百段米粟一千五¶
百石陪葬昭陵葬事所須並宜官給并賜東園祕器儀¶
仗皷吹送至墓所仍送還宅并為立碑仍令鴻臚卿瑯¶
琊郡開國公蕭嗣業監護光禄少卿殷令名為副使務¶
從優厚稱朕意焉又下諡詔曰名以實稱事光於前典¶
諡為表禮縟厚於尊言故博聞强立少傅擅文成之美¶
行剛服逺冠軍膺景植之賜故開府儀同三司上柱國¶
<pb:KR4h0022_WYG_911-12b>¶
鄂國公贈司徒并州都督敬徳襟宇宏邵機神祕逺氣¶
茂英果情馳義烈闡雄圖而贊業標峻節以擬功道叶¶
宗臣望隆時宰愛升九命之寵宜享三尊之位福謙從¶
説悼往増酸奉上危身誠許國之貞操安人和衆亦經¶
邦之懿範祥式兹典錫以大名可諡忠武仍遣使持節¶
備禮告柩以顯慶四年歳次己未四月丁未朔十四日¶
庚申陪葬于昭陵禮也惟公資和清粹禀銳雷霆勇冠¶
六軍不失獨夫之色志澄四海期於萬里之外登范車¶
<pb:KR4h0022_WYG_911-13a>¶
而繹慮撫陳室以栖情蒼璧内融負青冥其非逺白珪¶
外審體黃裳而愈固藝或微而咸綜枝雖末而旁該象¶
弭初彎先穿卧石魚文且擊遂引飛泉擅扛鼎而推雄¶
掩䝉輪而効捷觀其事親孝事君忠居身節與士信識¶
通其變逺鑒窮於未形智括其神臨事期乎不測非外¶
物之攸奬咸冝體以自然運屬艱虞披荆而扶帝業功¶
宣草昧借箸以沃神襟載扈升陑爰叅誓牧掩孫呉而¶
高視&KR1922;韓白以長驅是以捨代偃齊似青邱之吞夣澤¶
<pb:KR4h0022_WYG_911-13b>¶
推堅衂銳猶黄間之穿魯縞祥符捧日亮堯景而増輝¶
道契從風燮虞薰而演化故能丹書誓策青社疏榮位¶
兆銜諸(疑/)資五申而統律寄深錫壤按十部以宣風年¶
暨抽簪禮優執酳懸輿勝躅昭茂寵於安車納駟高門¶
峻朝章於行馬斯所謂道烈可紀令終有俶者歟有子¶
右領軍將軍寶林鳳羽摛姿龍媒騁逸丞相之子道懋¶
傳經王公之孫望高倒屣掩八屯而効職副九列以騰¶
芳履孝揚名克隆華閥顯親穆譽爰樹豐碑紀徳盧山¶
<pb:KR4h0022_WYG_911-14a>¶
載表茂陵之域題貞畢陌式分京兆之阡庶令過客披¶
文立名可則故懐斯惠望拜知歸其銘曰¶
商周龍躍尹望鷹揚風雲冝感鱗翮曽驤於赫皇祚禔¶
禎㑹昌錫兹元弼勲烈推光茂徳初誕英徽早暢狼宿¶
摛精龜文恊貺棄繻關下受符圯上祕策金韜騰猷玉¶
帳貞心孤邵猛氣橫飛長戈叄捷雄㦸雙揮蛟分承影¶
鴈落忘歸韜竒佇睿屈跡乘機釁起射天妖凝鬬日明¶
一光啓半千秀出道契披捧功宣授律冀北先馳圖南¶
<pb:KR4h0022_WYG_911-14b>¶
載逸受脤揚威專征耀武馬陵削樹鳶方鑄柱雲卷鳴¶
祠風謳嘯雨靜祲破竹銷氛玉弩戎衣式定河帶同盟¶
望高四履寵峻千兵裂壤扮邑分麾抑營綱羅方邵躡¶
跡良平出建隼旟入叅鳳輦名班贄玉賁光儀鉉朱户¶
吟笳青門樹冕金裝甫散璇霜遽踐昔恭丹扆載奉薰¶
琴今陪𤣥禭空悲穀林紛紛禮褥杳杳光沉閽桐永閟¶
宰樹方深信瞻言史策逺振徽音¶
　文苑英華巻九百十一¶
