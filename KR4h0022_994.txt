# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:14.637605
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷九百九十四
<pb:KR4h0022_WYG_994-1a>¶
欽定四庫全書¶
　文苑英華巻九百九十四　　宋　李昉等　編¶
　親族四¶
　　祭妻文二首　　　　　祭姨文一首¶
　　祭姊夫文一首¶
　　為崔氏姊祭大夫何郎文二首¶
　　祭新婦文一首　　　　雜祭文九首¶
　　　祭亡妻博陵郡君文　　　　獨孤及¶
<pb:KR4h0022_WYG_994-1b>¶
大厯八年二月十五日檢校司封郎中兼舒州刺史獨¶
孤及謹以清酌菜果之奠敬祭于故博陵郡君之靈嗚¶
呼及顧惟鄙薄謬忝合好采蘩助祭歲時未幾執手偕¶
老昊天遽奪齊體苦晩遺跡太早猶未知夀域有涯短¶
長已臻其極耶將薄祐速釁冝為淑明所棄耶屋壁挂¶
存琴瑟響絶脩法勤(集作/勸)義今將疇依日月有時龜筮¶
何(集作/告)恊將陟(集作/渉)故路祔于先塋及為印綬所拘不¶
獲親自封樹豈虞此别死生間之往歲方舟偕来今也¶
<pb:KR4h0022_WYG_994-2a>¶
單輤獨歸郊岐不(集作/一)慟心骨可絶頃者萬事無非去¶
塵變化茫茫往矣何道今日巵酒將抒永别尚饗¶
　　　祭妻李氏文　　　　　　　符　載¶
坤道尚順婦德尚柔於維夫人璨璨寡仇玉樹易摧慶¶
雲不留零落當年職此之由禮云胖合意不為薄矧余¶
於子既和且樂一朝已矣百端無託穆穆中闈從兹寂¶
寞常日和鳴尚為邈然此别如何遂欲終天夏木盖庭¶
新隂芊眠羙景如舊孤魂不還同穴相從乃曰義全斯¶
<pb:KR4h0022_WYG_994-2b>¶
言旦旦神無懵焉¶
　　　祭楊夫人文　　　　　　　白居易¶
維元和三年歲次戊子八月辛亥朔十九日已已將仕¶
郎左拾遺翰林學士太原白居易謹以清酌庶羞之奠¶
敬祭于(集有陳/氏二字)楊夫人之靈惟夫人柔明理(集作/治)性温¶
惠保身靜脩言容動中規度洎承訓師氏作嬪良人茂¶
四德而蘭幽有香㓗百行而玉塋(集作/仁)無玷發為淑問¶
著為芳猷姻族有輝閨闈是式噫福行(集作/仁)何昧積慶¶
<pb:KR4h0022_WYG_994-3a>¶
無徵冝享永年遽歸長夜浮生若此永痛如何嗚呼生¶
必有涯如何不殁所甚感者其惟情乎故事劇者情易¶
鍾深感者理難遣夫人雖從冝(集作/冝其)室竟未辭家畜和¶
順之誠不得施於娣姒藴孝恭(集作/□)之德不得展於舅¶
姑有志莫伸何恨過此况一嬰沉涸自夏徂秋伏枕七¶
旬姊妹視疾歸櫬千里弟兄主䘮凋桃李之花夫逺不¶
見失乳哺之愛女小未知其(集作/乃)使哀情倍鍾血属洛¶
川迢逓秦野蒼茫日慘不見雲愁無色妹孤(集作/姊妹)且病¶
<pb:KR4h0022_WYG_994-3b>¶
親老尤慈哭别一聲聞者腸斷居易早聆懿範近接嘉¶
姻維私之眷每深百(集作/有一)慟之情何已恭(集作/敬)陳薄奠¶
庶鍳悲誠尚饗¶
　　　祭徐姊夫文　　　　　　　李商隱¶
嗚呼以君之文學以君之政術㓜以自立老而不倦亦¶
可以為君子人矣君子人歟而不即清途不階貴仕此¶
其命也夫何慊焉始者仲姊有行獲託貴族半産以資¶
於外姓闔門冀託於仁人將以衰㣲倚為藩援不圖薄¶
<pb:KR4h0022_WYG_994-4a>¶
祐天奪初心仲姊凋殂諸甥不育以親以懿翻為路人¶
再號再呼莫訴蒼昊尚以君子存伉儷之重敦行李之¶
私二十年已来雖事賖而意通跡遥而誠宻神當賜(集/作)¶
(自/)鍳愚豈敢忘逮愚不天冄丁㓙釁泣血偷息餘生幾¶
何君亦赤紱銀章淛東從務道途悠邈時序徂遷訝弔¶
緘之不来忽訃書而俱至感舊懐分情如之何埋玉焚¶
芝固未可喻嗚呼今来古往人誰不亡於君之亡其酷¶
斯甚藐然一女纔已數齡乞後旁宗又未曽立賢弟扶¶
<pb:KR4h0022_WYG_994-4b>¶
服東路遇疾洛師徘徊十旬淹不得進浮泛水陸厥途¶
四千逮旐云歸曠然無主尼姑居宗老之地&KR0008;(集作/騶)奴¶
揔家相之權獲及故阡信為餘慶其所以為祔(禮記作/附下同)¶
身祔棺之具又豈礙平生之曠達耶日月次遷卜筮斯¶
叶幽明之異始於今辰愚方纒哀憂瘵恙縻寢不及一¶
攀宰樹一慟荒阡謝淡成之交申永訣之禮矧余仲妹¶
君其與(集作/與)歸撫心骨以皆驚抆血淚而何筭嗚呼巳¶
哉其何言耶禭衣非華奠物殊薄靈其監此慰我哀心¶
<pb:KR4h0022_WYG_994-5a>¶
嗚呼哀哉尚饗¶
　　　為崔氏姊祭大夫何郎文　　符　載¶
嗚呼莫莫女蘿縈紆葛藟我有弱妹克配君子關睢之¶
化夫婦之始禮奉籩豆義濟死生常恐寡訓昧章懵理¶
夙夜箴規庶無愧耻結䄜成婚垂三十春樂踰鼓瑟敬¶
越如賔才盛道貴為唐碩臣擁旄樹羽夏水之濵鼎食¶
錦衣長㦸朱輪宗旅百口庇公清塵浩浩陂池常為無¶
津坊崩水涸哀此窮鱗嗚呼序當仲姊自慙踈昧用禮¶
<pb:KR4h0022_WYG_994-5b>¶
過恭豐家甚㤗良辰羙景長㓜髙會錯落圓方抑揚盻¶
睐神理如何杳杳茫茫朝榮夕落使人摧傷言自漢江¶
將歸洛陽䘮旗旅櫬親墳舊鄉苟可薦誠蘋藻馨香感¶
深恩而何報寄沉痛於孤孀¶
　　　為錢侍御太夫人祭新婦文　前　人¶
嗚呼婦姑之間尊嚴而已情苟不至兩城千里吁嗟新¶
婦德禮具羙心之所親如臂有指齒髪衰暮方用依倚¶
天降鞠㐫骨驚心死新婦門緒薰華𣲖流深逺貞淑端¶
<pb:KR4h0022_WYG_994-6a>¶
一聦明婉娩奉余以敬待夫有則舉案得如賔之禮均¶
養實鳴鳩之德勤勞絲枲吉蠲酒食自中閨之與外姻¶
莫不盡其心力嗚呼爾之事吾善非一端柔聲順色迎¶
意承歡晨鷄初鳴風髙露寒環珮至止我心則安今也¶
年高人間意闌爾復捨我窮泉杳漫房帷空虗孤稚摧¶
落深沉注視焦然肺肝嗚呼鄉關迢逓道路乖阻權厝¶
兹地非為永處夀堂猶近如聞晤語靈其慰安無或覉¶
旅撫棺永訣持觴奠醑冩一慟於髙秋望素車以延佇¶
<pb:KR4h0022_WYG_994-6b>¶
　　雜祭文¶
　　　為岐(集作伎/下同)人祭元十郎文　張　説¶
維神龍三年月朔日故岐人伏十善謹以清酌少牢之¶
奠敬祭于元十郎之靈緑水(集作/流)茂樹藻(集作/萍)蘿是依¶
山崩川竭魚鳥何歸恭惟主君髙才逹節賞心樂事風¶
流不絶歌艶露華舞廻春雪幸持此技承君餘晩綺羅¶
脂粉嬌上春自言終代保(集作/實)情親能知一日(集作/旦)君¶
魂(集作/思)斷繁絃清管為何人懐主君之一(集作/異)顧願狥¶
<pb:KR4h0022_WYG_994-7a>¶
命於九原迫夫人之嚴㫖遂投足於他門生有十年之¶
愛况無數日(集作爰/無一日)之恩雖強餙容(集作/容餙)於新奉心摧¶
絶而不敢言君子廣徳仁心必遍疇昔與君琴樽歡宴¶
永懐蕙歎俯憐荼苦錫以時珍申哀故宇廞車既展祖¶
奠斯開悲歌助挽長䄂承盃平居好此魂来不来心思¶
往而莫遂足欲返而遲廻終天地於此訣毒煩寃而難¶
裁嗚呼哀哉尚饗¶
　　　祭和靜縣主文　　　　　　前　人¶
<pb:KR4h0022_WYG_994-7b>¶
維年月朔日敬祭薛氏太夫人和靜縣主之靈惟夫人¶
軒庭繁祉嬴臺茂淑承訓公宫冝家卿族博士學問(集/作)¶
(築/)尚書題目法度蘋蘩刑儀(集作/儀刑)松菊夫拜中令昔同¶
鮑婦子昇璅闥今類馮母舉案如賔䦱門戒友在貴能¶
降居貧施厚天道初革王風變韶維城落構若木踈條¶
欽聞積善智洽仁昭克庇二族命服兩朝肅肅柔禮(集/作)¶
(和/)如風是暢峩峩(集作/娥)女師如月斯望潘輿獻夀仲祿¶
方養不弔昊天何德之䘮嗚呼哀哉洛邑啟殯長安歸¶
<pb:KR4h0022_WYG_994-8a>¶
陌哭慟髙堂(集作/臺)旌懸舊宅階濕夜露庭隂曉魄嗟我¶
外姻俱成弔客¶
　　　為留守賈尚書祭嗣曹王故太妃文¶
　　　　　　　　　　　　　　　穆　員¶
維年月日某官某乙謹遺某官某以清酌少牢之奠敬¶
祭于荆南節度觀察使户部尚書兼御史大夫嗣曹王¶
故太妃之靈名山大川列于祀典以其所育能利於人¶
恭惟太妃享用元福乗運之啟受天之終間生親賢為¶
<pb:KR4h0022_WYG_994-8b>¶
國藩屏人頼德施祀之攸冝樂貴自生禮宗其本維厥¶
分閫資於卜鄰報我以榮則公侯其位養我以志則嬰¶
孩其心如何風樹之悲遽奪晨葩之慶哀哀嗣王泣血終¶
制既及先逺疚焉如新中貴䕶䘮有司備物詔臨祖奠¶
弔集同盟風物含悽簫笳啟路泉扉一閉松月千秋黍¶
稷非馨精誠所至尚饗¶
　　　為杜相公祭易棣張相公太夫人文¶
　　　　　　　　　　　　　　　　符　載¶
<pb:KR4h0022_WYG_994-9a>¶
熊羆之門將大而榮必有令母贊成家聲於維尊儀涵¶
懿禀靈徳補隂教言為婦經輔助司空淑茂芳馨大君¶
有命啟封于邢冝保攸長既休且寧鞠㓙何謂鍾我天¶
齡英英家(疑作/冡)子少年杖鉞身靜邉封世間忠節孟軻¶
賢聖陶侃勲列實由二母卜鄰截髪端揆承訓事君禮¶
竭知與古人異時同轍杯圈猶澤扇枕永訣創鉅痛深¶
茹荼泣血某以拙薄叨鎮藩維偕分天子之茅土共列¶
太常之旌旗歲月崩迫窀穸有期拘以戎事無因載馳¶
<pb:KR4h0022_WYG_994-9b>¶
風景蕭索山川逶迤遣蘋藻以冩慟瞻夀堂而凄其¶
　　　為魏元忠祭石嶺戰亡兵士文¶
　　　　　　　　　　　　　　　張　説¶
維長安二年月朔日勑并州道行軍大總管兼宣勞使¶
左肅政御史大夫同鳯閣鸞臺三品兼知并州事魏元¶
忠遣裴思益以酒脯時果之奠致祭于石嶺戰殁兵士¶
之靈邉𤇺漫天南牧吠主石嶺横地北都扄户興(集作/與)¶
我王卒保界并圡如何不弔罹此冦虜列鎮既嚴連巖¶
<pb:KR4h0022_WYG_994-10a>¶
既削攻則路險守非惡㓕(集作/城惡)彼謀匪臧實愆偕作援¶
絶兵减軍孤勢弱地拒兩陘山望雙㠋風塵天起白刃¶
交錯石盡矢窮旗焚冑落嗟爾戰夫烈烈忠勇奮不顧¶
命志無旋踵身殁名揚生輕義重天子命我理兵普陽¶
思與士衆底寧遐荒痛兹壯士翦為國殤盍訴天帝降¶
厲鬼方助氣金鼓復怨沙場虜血爾酹虜醢爾嘗封屍¶
死所招魂故鄉尚饗¶
　　　為魏元忠祭石嶺沒䧟士女文　前　人¶
<pb:KR4h0022_WYG_994-10b>¶
維長安二年月朔日勑并州道行軍大總管兼宣勞使¶
左肅政御史大夫同鳯閣鸞臺三品兼知并州事魏元¶
忠遣裴思益以酒脯時果之奠致祭石嶺死亡百姓之¶
靈北蕃自擅賊虐不道氣悍朔風馬肥秋草侵軼郡縣¶
驚逼稚老奔走山林是頼(集作/障)是保兵不善守將不逺¶
謀如何减䆴無復燒牛侔爾士女熸于冦讐魂飛鋒刃¶
血送氊裘傷悲雨哭氣怨天愁總兵帝鄉言念北阜抗¶
憤朔漠傷心按部泣弔郊童哀問田叟為爾復惡誓㓕¶
<pb:KR4h0022_WYG_994-11a>¶
羣醜蹴踏蘭山脂膏葦藪誠若克就歿亦不朽慰爾衆¶
靈醉此簞酒尚饗¶
　　　祭歿將文(為杜尚書/)　　　　梁　肅¶
年月日某使某謹以清酌之奠敬祭于夀州鎮遏十將¶
何鄭江某官三士之靈嗚呼勤身奉主之謂忠臨敵致¶
果之謂勇以死成名之謂節惟此三士具兹三羙昨者¶
封境不靜寇竊斯興(集作/受春)各領軍行以當扞守山谷積¶
阻矢石相陵謀無所用志必有死遂使勇(集作/英)氣挫於¶
<pb:KR4h0022_WYG_994-11b>¶
小醜雄心屈於短兵人之云亡斯害也已嗚呼哀哉我¶
居藩鎮不能守在四隣爾有忠勲遂乃沒于(集作/於)一戰¶
且憤且歎激于中腹(集作/腸是)知以今辰旋定歸夀(集作旋/歸夀陽)¶
爰遣奠酹用申悲凉加爾贈賻䘏爾孤孀魂而有知知¶
予不忘人誰不終所貴名揚已矣三士俱為國殤嗚呼¶
哀哉尚饗¶
　　　衡州祭者(集作/拓)里渡溺死百姓文¶
　　　　　　　　　　　　　　　吕　温¶
<pb:KR4h0022_WYG_994-12a>¶
維元和五年歲次庚寅十月戊辰朔十七日甲申刺史¶
呂某遣故衙前虞候何防以豚酒蔬果(二字集/作之奠)致祭蘇¶
昇陳演李寛㤗陳甫魯餘之靈爾等五人感余誠信力¶
輸公稅爭赴先期溪山阻深潦水(集作/滛潦)暴至不忍欺我¶
忘其險艱州令未明津渡不謹致此淪逝咎由使君興¶
言涕流痛念何及聊申薄酹兼致㣲贈代納殘稅皆余¶
俸錢魂而有知諒此深意尚饗¶
　　　道州祭百姓鄧助費念文　　前　人¶
<pb:KR4h0022_WYG_994-12b>¶
維元和五年歲次庚寅五月庚子朔七日景午刺史呂¶
某遣衙前虞候蔣洛(集作/沼)以酒脯之奠告鄧助費念之¶
靈使君受命牧汝不能庇護使賊孟鸞等敢作不道酷¶
加殺害是用疚心疾首萬計討擒亷使仁明不貸兇惡¶
窮泉寃痛今日方申慙念無及澘然泣下故令於汝歿¶
䖏陳賊之屍魂而有知歆此告酌(集作/酹)嗚呼傷(集作/哀)哉¶
　¶
　文苑英華巻九百九十四¶
