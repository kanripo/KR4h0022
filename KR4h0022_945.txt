# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:12.059153
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷九百四十五
<pb:KR4h0022_WYG_945-1a>¶
欽定四庫全書¶
　文苑英華巻九百四十五　宋　李昉等　編¶
　職官七¶
　　李翰林白墓誌一首　　皇甫少保鏞墓誌一首¶
　　張祕監仲方墓誌一首　白居易自撰墓誌一首¶
　　　贈左拾遺翰林供奉李白墓誌¶
　　　　　　　　　　　　　　　范傳正(附見李/白集)¶
騏驥筋力成意在萬里外厥塊一蹶斃於空谷唯餘駿¶
<pb:KR4h0022_WYG_945-1b>¶
骨價重千金大鵬羽翼張勢欲摩穹昊天風不来海波¶
不起塌翼(集作/趐)别島空留大名人亦有之即(集作/即)故左¶
拾遺翰林學士李公之謂矣公名白字太白其先隴西¶
成紀人絶嗣之家難求譜諜公之孫女捜於箱篋中得¶
公之亡子伯禽手䟽十數行紙壊字缺不能詳備約而¶
計之凉武昭王九代孫也隋末多難一房被竄于碎葉¶
流離散落隠易名姓故自國朝已来漏(集作/編)於屬籍神¶
龍初潜還廣漢因僑為郡人父客以通(集作/逋)其邑遂以¶
<pb:KR4h0022_WYG_945-2a>¶
客為名髙卧雲林不求禄仕公之生也先府君指天枝¶
以復姓先夫人夣長庚而告祥名之與字咸取所(集作/所取)¶
象受五行之剛氣叔夜文(集作/心)髙挺三蜀之雄才相如¶
思(集作/文)逸瓌竒宏廓㧞俗無類少以俠自任而門多長¶
者車常欲一鳴驚人一飛冲天彼漸陸遷喬皆不能也¶
由是慷慨自負不拘常調噐度𢎞大聲聞于天天寳初¶
召見於金鑾殿𤣥宗明皇帝降輦歩迎如見園綺論當¶
世務草和(集作/答)畨書辯如懸河筆不停綴𤣥宗嘉之以¶
<pb:KR4h0022_WYG_945-2b>¶
寳裝(集作/牀)方丈賜食於前御手和羔徳音相褒將(二字/集作)¶
(褒/美)褐衣恩遇前無比儔遂直翰士專掌宻命將處司言¶
之任多陪侍從之逰他日泛白蓮池公不在宴皇歡既¶
洽召公作序時公已被酒於翰苑中仍命髙大(集作/大字)將¶
軍扶以登舟優寵如是布衣之遇前所未聞公自量踈¶
逺之懐難乆於宻侍候間上䟽請還舊山𤣥宗甚愛其¶
才或慮乗醉出入省中不能不言温室樹恐掇後患惜¶
而遂之公以為千鈞之弩一發不中則當摧撞折牙而¶
<pb:KR4h0022_WYG_945-3a>¶
永息機用安能効碌碌者蘇而復上哉脫屣軒冕釋覊¶
韁鏁因肆情性大放於宇宙間飲酒非嗜其酣樂取其¶
昏以自當作詩非事於文律取其吟以自適好神仙非¶
慕其輕舉將以不可求之事求之具意欲耗壯心遣餘¶
年也在長安時祕書監賀知章號公為謫仙人吟公烏¶
栖曲云此詩可以哭鬼神矣時人又以公及賀監汝陽¶
王崔宗之裴周南等八人為酒中八仙朝列賦謫仙歌¶
百餘首俄属戎馬生郊逺身海上徃来於斗牛之分優¶
<pb:KR4h0022_WYG_945-3b>¶
游没身偶乗扁舟一日千里或遇勝境終年不移則(集/作)¶
(時/)長江逺山一泉一石無徃而不自得也晩嵗度牛渚¶
磯至姑熟悦謝家青山有終焉之志盤桓利居竟卒於¶
此其生也聖朝之髙士其死(集作/徃)也當塗之旅人代宗¶
之初捜羅俊逸拜公左拾遺制下於彤庭禮降於𤣥壤¶
生不及禄殁而稱官嗚呼命歟傳正共(集無/共字)生唐代甲¶
子相懸常於先大夫文集(集作/字)中見與公有潯陽夜宴¶
詩則知與公有通家之舊早於人間得公之(集無/之字)遺篇¶
<pb:KR4h0022_WYG_945-4a>¶
逸句吟詠在口無何叨䝉恩奬亷問宣池按圖得公之¶
墳墓在當塗属(集作/属字)邑因令禁樵採備洒掃訪公之子¶
孫(集作/故)將申慰薦凡三四年乃獲孫女二人一則(集作/為)¶
陳雲之室一乃劉勸之妻皆編户毗(集無/毗字)甿也因召至¶
郡庭相見與語衣服村落形容朴野而進退閑雅應對¶
詳諦且祖徳如在儒風宛然問其所以則曰父伯禽以¶
貞元八年不禄而卒有兄一人出逰一十二年不知所¶
在父存無官父殁為民有兄不相保為天下之窮人無¶
<pb:KR4h0022_WYG_945-4b>¶
桑以自蠶非不知機杼無田以自力非不知稼穡况婦¶
人不任布裙糲食何所仰給儷於農夫救死而已乆不¶
敢聞于(集作/於)縣官懼辱祖考鄉閭逼迫忍耻来告言訖¶
淚下余亦對之泫然因云先祖志在青山遺言宅兆頃¶
属多故殯於龍山東麓地近而非本意墳髙三尺日已¶
(集作/益)摧圯力所不及知如之何聞其所言(集作聞/之憫然)將遂¶
其請因當塗令諸葛縱㑹計在州得諭其事縱亦好事¶
者學為歌詩樂聞其請(集作/語)便道還縣躬相地形卜新¶
<pb:KR4h0022_WYG_945-5a>¶
宅于青山之陽以元和十二年正月二十三日遷神於¶
(集作/于)此遂公之志也西去舊墳六十(集作/此字)里南抵驛路¶
三百歩北倚謝公山即青山也天寳十二載勑改名焉¶
因告二女將改適於士族皆曰夫妻之道命也亦分也¶
在孤窮既失身於下俚仗威力乃求援於他門生縱偷¶
安死何靣目見大父於地下欲求(集作/敗)其類所不忍聞¶
余亦嘉之不奪其志復井稅免徭役而已今士大夫之¶
葬必誌于(集作/於)墓有勲庸道徳之家兼豎(集作/樹)碑于道¶
<pb:KR4h0022_WYG_945-5b>¶
余才術貧虚不能两致今作新墓名輙刋二石一寘于¶
泉扄一表於道路(集作/通路)亦峴首漢川之義也庻芳聲之¶
不泯(集有/焉字)文集二十巻或得之於時之文士或得之於¶
公之宗族編緝斷簡以行于(集作/於)代云其銘曰¶
嵩嶽降神是生輔臣蓬莱譴真斯為逸人晉有七賢唐¶
稱八仙應彼星象惟公一焉晦以麴蘖暢于(集作/於)文篇¶
萬象奔走乎筆端萬慮泯滅乎罇前卧必酒甕行惟酒¶
船吟風詠月席地幕天但貴其適所以適(集作但貴乎/適其所適)¶
<pb:KR4h0022_WYG_945-6a>¶
不知夫所以然而然至今尚疑醉在千日寧審乎夀終¶
百年謝家山兮公之墓異代詩流同此路舊墳卑痺風¶
雨侵新宅爽塏松栢林故鄉萬里且無嗣二女從民永¶
於此猗歟琢石為二碑一臨幽壤(集作一/蔵幽隧)一臨岐岸深¶
谷髙變化時一存一毁名不虧¶
　　　銀青光禄大夫太子少保安定皇甫公墓誌¶
　　　　　　　　　　　　　　　白居易¶
公姓皇甫諱鏞字龢卿始封祖㣲子也周克殷封于宋¶
<pb:KR4h0022_WYG_945-6b>¶
九世至戴公戴公之子曰皇父因字命族為皇父氏至¶
于(集無/于字)秦徙茂陵改父為甫及漢遷安定朝那其後為¶
朝那人五代祖珍義資建二州刺史曽祖文房髙陵令¶
祖隣㡬贈汝州刺史考愉累贈尚書左僕射太子太保¶
妣洛陽賈氏贈姑臧郡太夫人公由進士出身補夏陽¶
主簿試左武衞兵曹充宣歙觀察推官轉大理評事詔¶
徴授監察御史改秘書郎殿中侍御史内供奉始賜朱¶
紱銀印充鳯翔節度判官營田副使旋乂徴還直拜殿¶
<pb:KR4h0022_WYG_945-7a>¶
中改比部員外郎河南令都官郎中河南少尹厯太子¶
左右庶子並分司東都俄又徴拜國子祭酒未㡬謝疾¶
改太子賔客轉祕書監分司又就拜檢校左散騎常侍¶
兼太子賔客轉祕書監分司始加命服正三品又遷太¶
子少保分司封安定縣開國男食邑三百户始立家廟¶
享三世公先娶博陵崔氏後娶范陽盧氏二夫人皆有¶
淑徳先公而殁有二子曰璥曰珧一女適太原王諲以¶
開成元年七月十日寢疾薨於東都宣敎里第享年七¶
<pb:KR4h0022_WYG_945-7b>¶
十七皇帝廢朝一日是嵗十月三日用大葬之禮歸全¶
于(集作/於)河隂縣廣武原從太保府君先塋以盧夫人合¶
祔焉公自將仕郎累階至銀青光禄大夫自武騎尉累¶
勲至上柱國自布衣而佩服金紫自旅食而廟享祖考¶
封爵被乎身褒贈及乎先官品䕃乎後大其門肥其家¶
儒者之榮無闕焉皆求已稽古之力自致耳公為人噐¶
宇甚𢎞衣冠甚偉寡言正色人望而敬之至於宴逰觴¶
詠之間則其貌温然如春其心油然如雲也初元和中¶
<pb:KR4h0022_WYG_945-8a>¶
公始因郎官分司東洛由是得伊嵩趣愜吏隠心故前¶
後厯官八九凢二十有五年優游洛中無哂(集作/洒)笑意¶
忘懐(集作/来)窮逹與道始終澹然不動其心以至于考終¶
命聞者景(集無/景字)慕之謂為逹人當憲宗朝公之仲弟居¶
相位操利權也從而附離者有之公獨超然雖貴介之¶
勢不能及及仲失寵得罪也而縁坐者有之公獨皦然¶
雖骨肉之親不能累識者心伏號為偉人公好學善屬¶
文尤工五言七言詩有集十八巻又著性箴(集作/言)十四¶
<pb:KR4h0022_WYG_945-8b>¶
(集作/四十)篇居易辱與公逰迨二紀矣自左右庶子厯賔客¶
訖于少保傅皆同官東朝分務東周在寮友間聞知最¶
熟故得以實録誌之而銘曰¶
賢哉少保令問令儀金璧其操鸞鳯其姿徳如斯夀如¶
斯位如斯嗚呼人爵天爵實兼有之廣武之原大河之¶
湄龜告筮從吉土良時封于茲銘(集作/樹)于茲嗚呼少保¶
之墓百代可知¶
　　　銀青光禄大夫祕書監曲江縣開國伯贈禮部¶
<pb:KR4h0022_WYG_945-9a>¶
　　　尚書范陽張公墓誌　　　　前　人¶
公諱仲方字靖之其先范陽人也(集無/也字)晉司空茂先之¶
後永嘉南遷始徙居于韶之曲江縣後嗣因家焉唐朝¶
贈太常卿諱𢎞愈公之曽祖也嶺南節度使廣州刺史¶
殿中監諱九臯公之王父也贈尚書右僕射諱杭(集作/抗)¶
公之皇考也贈頴州郡太夫人陳氏公之皇妣也都昌¶
令仲端以下四人公之兄也監察御史仲孚以下二人¶
公之弟也博陵郡夫人崔氏公之夫人也右清道率府¶
<pb:KR4h0022_WYG_945-9b>¶
胃曹景宣進士茂𤣥明經智周公之子也監察御史裏¶
行揚澥校書郎陸賔虞公之婿也公即僕射府君第五¶
子貞元中進士舉及第博學選登科初補集賢殿校書¶
郎丁内憂䘮除復補正字選授咸陽縣尉鄜坊節度使¶
辟為判官奏授監察御史裏行俄而徴拜厯殿中轉侍¶
御史倉部員外郎金州刺史度支郎中駮宰相謚議出¶
為遂州司馬移復州司士(集作/馬)俄拜(集作/遷)刺史遷(集作/改)¶
曹州刺史河南少尹鄭州刺史入為諫議大夫福建觀¶
<pb:KR4h0022_WYG_945-10a>¶
察使兼御史中丞徴還為太子賔客再為左散騎常侍¶
京兆尹華州刺史兼御史大夫祕書監勲賜(集作/至)上柱¶
國階兼銀青光禄大夫封至曲江縣開國伯食邑七百¶
户開成二年四月某日薨于上郡(集作/都)新里昌第詔贈¶
禮部尚書以某年八月某日歸葬于河南府某縣某鄉¶
某原祔僕射府君之封域焉公㓜好學長善属文俯取¶
科第如拾地芥著文集三十巻蔵於家繤制詔一百卷¶
行於代尤工五言章句詩家流稱之嘗撰先僕射府君¶
<pb:KR4h0022_WYG_945-10b>¶
神道碑及丞相文獻始興公廟碑由文得理秉筆者許¶
之文獻始興公九齡即公之伯祖開元中以儒學詩賦¶
獨歩一時及輔弼明皇帝號為賢相餘慶濟美冝在於¶
公公濟其業襲其文而不嗣其位惜哉矧公為人温良¶
冲淡恬然有君子徳立朝直清貞諒肅然有正人風在¶
官寛重易簡綽然有長吏體為子弟孝敬為伯父慈和¶
與朋友信寵辱不驚其心喜温不形於色入仕三(集作/四)¶
十載厯官二十五享年七十二才如是禄如是夀如是¶
<pb:KR4h0022_WYG_945-11a>¶
冝哉居易與公少同官老同遊交心(集作/結交)慕徳乆而彌¶
篤故景宣等以論譔先徳見託為文式序且銘勒于墓¶
石銘曰¶
有(集作/在)唐張氏世為儒宗文獻既没鬱生我公我公渢¶
渢學奥詞雄縁情體物有文獻風慶襲于家道積厥躬¶
駿足逸翮天驥冥鴻始自筮仕訖(集作/迄)于逹官六刺藩¶
部再珥貂蟬大諫選重尹京才難賔于望苑寵在蓬山¶
凡所踐厯皆有可觀終然允臧已矣歸全嗚呼洛郊北¶
<pb:KR4h0022_WYG_945-11b>¶
阡邙阜西原佳城一閉陵谷推遷所不泯者令名藹然¶
　　　自撰墓誌　　　　　　　　前　人¶
先生姓白名居易字樂天其先太原人也秦將武安君¶
起之後髙祖諱志善尚衣奉御曽祖諱温檢校都官郎¶
中王父諱鍠侍御史河南府鞏縣令先大夫諱季庾(集/作)¶
(庚/)朝奉大夫襄州别駕大理少卿累贈刑部尚書右僕¶
射先太夫人陳氏贈頴川郡太夫人妻楊氏𢎞農郡君¶
兄㓜文皇浮梁縣主簿弟行簡皇尚書膳部郎中一女¶
<pb:KR4h0022_WYG_945-12a>¶
適監察御史談𢎞謩三姪長曰味道盧州巢縣丞次曰¶
景回淄州司兵叅軍次曰晦之舉進士樂天無子以姪¶
孫阿新為之後樂天㓜好學長工文累登進士㧞萃制¶
䇿三科始自校書郎終以少傅致仕前後厯官二十任¶
食禄四十年外以儒行脩其身中以釋教治其心旁以¶
山水風月歌詩琴酒樂其志前後著文集七十卷合三¶
千七百三十首𫝊於家又著事類集要三十部合一千¶
一百三十門時人目為白氏六帖行於世凡平生所慕¶
<pb:KR4h0022_WYG_945-12b>¶
所感所長所得所經所遇(集作/逼)所通一事一物已上布¶
在文集中間卷盡可知也故不備書大厯六年正月二¶
十日生於鄭州新鄭縣東郭宅以㑹昌六年月日終於¶
東都履道里私第春秋七十有五以某年月日葬于華¶
州下邽縣臨津里北原祔侍御史僕射二先塋也啓手¶
足之夕語其妻與姪曰吾之幸也夀過(一作/登)七十官至¶
二品有名於世無益於人褒優之禮冝自貶損我殁當¶
歛以衣一襲送以車一乗無用鹵簿葬無以血食祭無¶
<pb:KR4h0022_WYG_945-13a>¶
請太常謚無建神道碑但於墓前立一石刻吾醉吟先¶
生𫝊一本可矣語訖命筆自銘其墓云銘曰¶
樂天樂天生天地中七十有五年其生也浮雲然其死¶
也委蛻然来何因去何縁吾性不動吾形屢遷已焉已¶
焉吾安徃而不可又何足厭戀乎其間¶
　¶
　¶
　¶
<pb:KR4h0022_WYG_945-13b>¶
　¶
　¶
　¶
　¶
　¶
　¶
　¶
　文苑英華巻九百四十五¶
