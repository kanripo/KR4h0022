# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:12.108844
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷九百四十六
<pb:KR4h0022_WYG_945-1a>¶
欽定四庫全書¶
　文苑英華巻九百四十六　宋　李昉等　編¶
　職官八(京官/附)¶
　　杜牧自撰墓誌一首　　馬少監墓誌一首¶
　　栢蒼部宗回墓誌一首　尹四門守貞墓誌一首¶
　　房正字凛墓誌一首　　獨孤校書申叔墓誌一¶
　　首　　　　　　　　　李校書元賔墓誌一首¶
　　　自撰墓誌銘　　　　　　　杜　牧¶
<pb:KR4h0022_WYG_945-1b>¶
牧字牧之曽祖某河西隴右節度使祖祐司徒平章事¶
岐國公贈太師考從郁駕部員外郎累贈禮部尚書牧¶
進士及第制䇿登科𢎞文舘校書郎試武衞兵曹叅軍¶
江西團練廵官轉監察御史裏行御史淮南節度掌書¶
記拜真監察御史以弟病棄(集作/去)官授宣州團練判官¶
殿中侍御史内供奉遷左補闕史舘脩撰轉膳部比部¶
員外皆兼史職出守黄池睦三州遷司勲員外郎史舘¶
脩撰轉吏部員外郎以弟病乞守湖州入拜考功郎中¶
<pb:KR4h0022_WYG_945-2a>¶
知制誥周嵗拜中書舎人牧平生好讀書為文亦不出¶
人曹公曰吾讀兵書戰䇿多矣孫武深矣因注其書十¶
三篇可(集作/乃)曰上窮天時下極人事無以加矣後當有¶
知之者去嵗七月十日在呉興夣人告曰爾當作小行¶
郎復問其次曰禮部考功為小行也禮部(集無此/二字)言其¶
終曲(集作/典)耳今嵗九月十九日歸夜㣲(集無/此字)困亥初就¶
枕&KR0230;得被勢乆酣而不夣有人郎告曰爾改名畢十月¶
二日奴順来言炊將熟甑裂予曰皆不祥也十一月十¶
<pb:KR4h0022_WYG_945-2b>¶
日夣書片紙皎皎白駒在彼空谷旁有人曰空谷非也¶
過隙也予生於角昴畢於角為第八宫曰病厄宫亦曰¶
八殺宫上星在焉火星繼木星工楊晞曰木在張於角¶
為第十一福徳宫木為福徳大君子救於其旁無虞也¶
予曰自湖守不周嵗遷舎人木還福於角足矣土火還¶
死於角冝哉復自視其形視流而疾鼻折山根年五十¶
斯夀矣某月某日終于安仁里妻河東裴氏朗州刺史¶
&KR0367;之女先牧若干時卒長男曰曹師年十六次曰祝柅¶
<pb:KR4h0022_WYG_945-3a>¶
年十二别生二男曰蘭曰興一女曰貞皆以某月日葬¶
于少陵司馬村先塋銘曰¶
後魏太尉顒封安平公及予九世皆葬少陵嗟爾小子¶
亦克厥終安于爾宫¶
　　　秘書少監史舘脩撰馬墓誌　李　翺¶
公諱某字盧符宣州刺史𤣥慶(集作/度)之曽孫著作郎贈¶
少府監恬之子公九嵗貫渉經史魯山令元徳秀行髙¶
一時公徃師焉魯山令竒之號公為馬孺子為之著神¶
<pb:KR4h0022_WYG_945-3b>¶
聦賛由是名聞中書令郭公子儀奏為懐州叅軍充四¶
鎮伊西庭節度廵官從事河陽三城河東三(集作/二是)府累¶
轉試大府丞因得太原府倉黜陟使裴伯言謂公堪為¶
諌官薦之於朝井殿中御史充昭義軍節度叅謀召為¶
太子左賛善大夫遷主客員外郎使於(集作/于)海東復命¶
授興元少尹入為將作少監改國子司業遷祕書少監¶
又加史舘脩撰元和十三年十一月己酉&KR0230;疾卒公博¶
覽多藝弈碁居第三品家貧未嘗問生業祗以纂録自¶
<pb:KR4h0022_WYG_945-4a>¶
樂為事撰厯代紀録類史鳯池録纂寳折桂録新羅紀¶
行將相别傳及所(集無/所字)為文緫四百八十八卷年登八¶
十官貳祕書職領太史雖不極於冨貴亦儒者之難及¶
也夫人潁川陳氏贈潁川郡君先公終三十年餘矣有¶
子七人曰文則由進士補錢塘尉第二第四子文範並¶
早卒曰文同曰文約讀書著文有名於進士塲曰文輿¶
曰溪郎皆恭守家法女五人其存者三人未笄文同等¶
奉公之䘮以明年二月祔葬于偃師從先塋謂翺嘗從¶
<pb:KR4h0022_WYG_945-4b>¶
於史氏之列来請為誌¶
　　　倉部栢郎中墓誌銘　　　　羅　衮¶
近代科學之家有栢氏倉部府君諱宗回字㡬聖祖士¶
良忠州司馬父暠毛詩博士贈國子司業君踵父學開¶
元禮咸通中考官第之尚書落之不勝壓屈因罷取家¶
䕃出身選為州縣官厯數任從軍幕為判官皆有聞相¶
國文昭公甚重之授著作郎于蜀行朝上即位數年承¶
反正之後將脩太廟時見饗九廟十二室而實七代議¶
<pb:KR4h0022_WYG_945-5a>¶
者以為天子七廟六經無九廟文又欲以穆宗宣宗為¶
二廟僖宗為一廟出敬宗文宗武宗為别廟文武百官¶
參議不能定或薦君於相國徐君遂擢授太常博士及¶
進議請脩奉九廟十四室於是援引經籍研校今古發¶
出九廟九代之議追祔代宗徳宗二廟穆宗宣宗通為¶
一廟以僖宗添為一室敬宗文武徳懿宗為一廟親不¶
可出其推次代室分齒昭穆為晳然矣又下百官赴尚¶
書省叅詳咸以為允奏請行之天子嘉奬敬依其議然¶
<pb:KR4h0022_WYG_945-5b>¶
其徴㨿乃尚書正文而不用鄭𤣥之說其法制乃殷周¶
逺事而不取漢魏已下故時人多疑之遂與數家争論¶
雖未行其議而亟加寵秩始遷虞部員外郎賜緋魚袋¶
嵗中轉虞部郎中明年遷倉部郎中加朝散大夫年六¶
十一以光化二年二月二日卒官京師某月日歸葬先¶
人之塋于邠州夫人清河張氏子廷徽開元禮登科廷¶
鸞尚㓜君撰王公家廟録五卷奏議論難宗廟之書萬¶
有餘言銘曰¶
<pb:KR4h0022_WYG_945-6a>¶
㡬聖之道予實親之㡬聖之言予固聞之宗廟之事一¶
何專竒(一作/乎非)討摘奥冥不由於師乃鄙鄭𤣥乃恱湯伊¶
今世之人安得不疑賜服熒熒省行屢征兀&KR0008;裒(一作/影褒)¶
華雖死不瞑親見夫子其勢不行夫子既没庶㡬乎明¶
茍如斯言遺恨可平尚或有知時觀吾銘¶
　　　四門助教尹先生墓誌銘　　張　元¶
先生諱守貞(一作/真)天水冀人盖好學博古者也本乎官¶
族稱為尹氏昔有尹佚司周太史既乃吉甫勤於宣王¶
<pb:KR4h0022_WYG_945-6b>¶
格言大勲布在詩傳逺祖緯魏僕射曽祖欣隋開府大¶
父珍唐棣州蒲臺令父文唐通州三岡令先生積徳餘¶
慶天錫純嘏愿而克恭情與理合七嵗誦爾(集作/三)雅能¶
通書契訓誥(集作/詁)之義識草木禽獸之名十五誦三禮¶
明乎君臣父子之道定郊廟吉㓙之制二十誦春秋尚¶
書能精五行九疇之别(集作/數)斷褒貶㑹盟之節二十五¶
誦詩書及易能辯政教雅頌之始極變化生生之至又¶
能誦古史百家之書文章草𨽻之則耻夫流俗背實嚮¶
<pb:KR4h0022_WYG_945-7a>¶
聲飾華褰末故每外和内厲元元本本學者如斯不舎¶
晝夜垂拱四年以明經髙第遂授大成自延載之後條¶
限賔薦長安之初大開貢舉考功是嵗千五百餘人召¶
先生課覈淑慝時稱無滯矣天子聞其進通經術乃下¶
制曰成均大成尹守貞業隆時習功宣日新(集作/就)既有¶
厲於分隂俾參榮於杖席可四門助教詵詵青襟有所¶
仰矣長安二年六月十日晝&KR0230;忽夣麟臺两局争召脩¶
行文覺而嘆曰十二日稷吾當徃矣因命親族序訣至¶
<pb:KR4h0022_WYG_945-7b>¶
日安枕俟期俄然而卒春秋四十可謂古之逹化知命¶
者嗚呼天與之徳而不永其年天與之才而不大其位¶
何乎粤七月十七日葬于髙陽原先君子之舊塋銘曰¶
尹氏之子其殆庶㡬為仁由巳三月不違謙成徳柄學¶
也身基辟雍洋洋可以療饑環林之下可以棲遲我實¶
道貴人言位㣲脩文地下前哲同歸子之知命將殁先¶
期朝衣東首精魂髙飛人之云亡胡不悽而髙陽之原¶
有匪(集作/悱)其側郭門直視松栢一色丘隴累累阡陌誰¶
<pb:KR4h0022_WYG_945-8a>¶
識浮焉休焉我心惻惻(集作為/我心則)¶
　　　房正字墓銘　　　　　　　梁　肅¶
(闕/)　　　　　　　　　唐長安令思晦之孫殷城令¶
齊公之子相國贈太尉清河公琯之族子也興元元年¶
十月終于監官縣之族(集作/旅)次旋窆于楚州寳應之某¶
原孟子云雖有鎡基不如逢(集作/待)時揚雄亦稱李仲元¶
不詘其志不累其身時無仲尼惡乎聞若敬叔以五常¶
為師六學為友行年五十八而動不一合艱屯臲危没¶
<pb:KR4h0022_WYG_945-8b>¶
於道路噫孟軻揚雲(集作/雄)其知言者歟(集作/如)敬叔十嵗¶
好學十五年能屬文二十餘值陸渾為戎遯于東南劉¶
僕射以賢良薦授秘書省正字常黄門崔中書繼持國¶
柄方待以儒者之職屬二相薨免其他時政(集作/當路)君又¶
不能附離乃卷道退歸每言五經之首其道大備而去¶
聖窮逺義類繁滋博而寡要學者罕究乃撮其異同各¶
(集作/名)以彚聚凡三百餘篇草藁未就遘疾(集作/厲)而殁冉¶
耕廢疾申公胥靡世道下衰仁人随之然歟通人趙郡¶
<pb:KR4h0022_WYG_945-9a>¶
李遐叔常云我思古之人房行古之道房哉房哉(集本/此下)¶
(又有哀哉/哀哉四字)嗣子某泣序遺烈請予為誌文曰儒為徳本¶
徳實教源不有逹學孰纂群言恂恂房君行直而温一¶
匡六藝獨立顓門冝登師席啓廸䝉昏今也則亡来者¶
何云荆棘滋茂芝蘭燒焚命(集作/今)不可問于嗟房君¶
　　　祕書省校書郎獨孤君墓誌(集作/碣)¶
　　　　　　　　　　　　　　　桞宗元¶
嗚呼有唐仁人獨孤君子(集無/子字)之墓祔於其父太子舎¶
<pb:KR4h0022_WYG_945-9b>¶
人諱助之墓之後自其祖贈太子少保諱問俗而上其¶
墓皆在覇水左今王后(集作/父)營陵於其側故再世在此¶
嗚呼獨孤君之道和而純其用端而明内之為孝外之¶
為仁黙而智言而信其窮也不憂其樂也不淫讀書推¶
孔子之道必求諸其中其為文深而厚尤慕古雅善賦¶
頌其要咸至(集作/歸)于道昔孔子之世有顔回者能得于¶
孔子後之仰其望(集作/賢)者辟之如日月而莫有議者焉¶
嗚呼獨君之明且仁而(集作/如)遭孔子是有两顔氏也今¶
<pb:KR4h0022_WYG_945-10a>¶
之世有知其然者乎知之者其信於天下乎使夫人也¶
夭而不嗣世之惑者猶曰尚有天道嘻乎甚耶君諱申¶
叔字子重年二十二舉進士又二年用博學宏詞為校¶
書郎又三年居父䘮未練而没盖貞元十八年四月五日¶
也某(集作/是)年七月七(集作/十)日而葬鄉曰某鄉原曰某原¶
嗚呼君短命行道之日未乆故其道信於其友而未信¶
於天下今記其知君者于墓韓泰安平南陽人李行諶¶
元固其弟行敏中明趙郡賛皇人桞宗元河東觧人崔¶
<pb:KR4h0022_WYG_945-10b>¶
廣畧清河人韓愈退之昌黎人王涯廣津大原人吕温¶
和叔東平人崔群敦詩清河人劉禹錫夣得中山人李¶
景儉致用隴西人嚴休復𤣥錫馮翊人韋詞致用京兆¶
杜陵人¶
　　　太子校書李元賓墓誌銘　　　韓　愈¶
李觀字元賔其先隴西人也(文粹集作本/並無也字)始来自江之¶
東(二本有實大/學之禄五字)年二十四舉進士三年登上第又舉博¶
學宏詞得太子校書又一年二十九客死于(石本/作于)京師¶
<pb:KR4h0022_WYG_945-11a>¶
既歛之(無/之)三日其友人博陵崔𢎞禮買地以葬之于(六/字)¶
(集作賣馬葬于文/粹止作葬之于)國東門之外七里鄉曰慶義鄉原曰¶
嵩原昌黎韓愈其友人也(集作友人/昌黎韓愈)書石以誌之其銘¶
(集作/辭)曰¶
已乎元賔夀也者吾不知其所慕夭也者吾不知其所¶
惡生而不淑孰為(石本/作謂)其(作/之)夀死而不朽孰為其大已¶
乎元賔文髙乎當世行過(石本/作出)乎古人已乎元賔(集無/此四)¶
(字/)竟(郡伯温次子&KR0054;字公濟續父書號聞見後録謂實/本作意為妙方崧卿舉正信之大抵前軰文字多)¶
<pb:KR4h0022_WYG_945-11b>¶
(自改於刻石之後而實本真贗尚未可知况邵氏父/子所録差誤非一端不可盡信以理觀之竟亦勝意)何¶
為哉竟何為哉¶
　¶
　¶
　¶
　¶
　¶
　文苑英華卷九百四十六¶
