# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:03.760778
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷七百七十五
<pb:KR4h0022_WYG_775-1a>¶
欽定四庫全書¶
　文苑英華巻七百七十五　宋　李昉等　編¶
　頌徳上¶
　　唐故襄州刺史靳公遺愛頌一首¶
　　唐濟州刺史裴公徳政頌一首¶
　　唐故幽州都督河北節度使燕國文貞張公遺愛¶
　　　頌一首¶
　　唐故洪州刺史張公遺愛頌一首¶
<pb:KR4h0022_WYG_775-1b>¶
　　唐故懐州刺史贈太子少傅楊公遺愛頌一首¶
　　平原公遺愛頌一首¶
　　　唐故襄州刺史靳公遺愛頌(集作并/序銘)¶
　　　　　　　　　　　　　　　張九齡¶
江漢間州以十數而襄陽為大舊多三輔之家今則一¶
都之㑹故在晉稱南雍在楚為北津厥繇龎雜亦云難¶
理而前此領郡鮮能安人或猛或寛或拘或抗跡多弗¶
類俗亦弗寜是以天子念與我之共理而公受頒條(石/本)¶
<pb:KR4h0022_WYG_775-2a>¶
(作煩/卿)之寄矣公名恒字子(石本無/子字)濟其先某(三字石本/作河西)¶
人也祖師幽州長史父禮庭奉天尉監察御史世(石本/作代)¶
不茍合義在難進雖無充量之位而有積善之烈矣公¶
性持重有器望即温而聽厲動敬而居簡(十字集作即/□而厲居敬)¶
(而/簡)度量可以軌物徳義可以服人而先王遺言率由好¶
學君子行道必本忠恕浚源水潔勵翼雲翔故一舉為¶
拾遺已有逺致三入為御史偘然正色當時知音謂且¶
大用而尚書理本郎官選才亟踐諸曹克厭羣議及在¶
<pb:KR4h0022_WYG_775-2b>¶
典外(集作/大)郡遂佐益州攝御史中丞(集作/成丞)都督西南軍¶
事原軫超將豈唯上徳翁歸中立實兼文武先是兵連¶
蠻徼嵗轉軍儲擾我公私費以巨億公乃急其所病思¶
有以易之建大田於雲南罷饋糧於巴蜀向之踰重阻¶
冒毒瘴負擔以&KR0008;斃垂餌(集作/耳)於剽掠者每十有五六¶
及公底績盡境頼全至於是邦也政實有素今也唯行¶
不違其方以索其極莫不教之誨之優之柔之從者善¶
之否則威之先徳後刑端本肇末物知所勸事則有經¶
<pb:KR4h0022_WYG_775-3a>¶
率訓者衆多變薄為厚感惠者深逺既和且均夫然後¶
(石本無/後字)人斯耻格庭少争訟叅佐閒拱屬城晏和(石本/作如)¶
其始也一年而政成其終也三年而頌盈愛之如父母¶
畏之如神明開元十二年以理跡尤異㢘使上逹天子¶
嘉之稍遷陜州刺史既解印去郡攀車盈途或願(石本/無願)¶
(字/)借留無縁而人吏遮道或瞻望不(石本/作弗)及而老㓜啼¶
呼如是者五里已終朝十日乃出界而皆言曰捨我何¶
之及聞公之䘮哀可知矣市為之罷舂以之輟惠愛之¶
<pb:KR4h0022_WYG_775-3b>¶
結深古今之感一盖為仁由已而遺徳在人者其若是¶
乎郡中士大夫與門生故吏聚族而議譔徳是以刻石¶
立紀彼鮦陽之陋墮淚成碑此峴山之績(集作/銘)曰¶
英英靳公宣哲秉彛為我髦士作人元龜倜儻大節磊¶
落瑰詞人亦有言天實資之御史直繩郎官髙遷選動¶
必兼能皆再踐紏逷(集作/遏)邦慝彌綸事典遂及我人化¶
流樊沔激勵素風抑揚善政約已為法急人所病物固¶
推誠事匪忘敬感被于下仁明在詠舉徳不鮮渉道載¶
<pb:KR4h0022_WYG_775-4a>¶
深穆然清風莫其遺音靳公既沒厥跡可尋勒石是圖¶
以慰甿心¶
　　　唐濟州刺史裴公徳政頌　　孫　逖¶
昔太公之理齊也尊賢知尚有功泱泱大風千載不泯¶
石慶古之良相也臨淄社焉于公古之良吏曹也東海¶
祠焉裴公今之良太守也濟北頌焉今古一揆謂之齊¶
志茍非其人名不偽立君子是以知裴公之為政有異¶
能矣初公以甲子嵗秋八月蒞於是邦祗遹明命𢎞敷¶
<pb:KR4h0022_WYG_775-4b>¶
令典教之誨之養之育之俾夫闔境之内靡清風漸膏¶
雨醉純徳飽話言若卜筮之是孚如草木之允殖用克¶
畏慕外于大繇其明年也皇帝東廵狩至岱宗自洛及¶
充於皇時邁雷轂萬乗雲旗千里供帳於東道者凡十¶
有六州焉大或數圻次或萬井中産者輕幣膏粱者倍¶
征方事之殷猶懼不給茲郡徧小實難圖也公淵然深¶
識卓然逺謀擇利而行慮善以動西自于陽臺(一無/此字)榖¶
東盡于良清造舟為三橋置騎為馬驛闢野為西頃除¶
<pb:KR4h0022_WYG_775-5a>¶
道為九逵或緫或秸或薪或槱或饔或餼或糧或糗㸑¶
之踖踖積之栗栗其崇如牖其比如櫛皆先之以方畧¶
繼之以生聚因吏禄之竒贏雜官用之餘羡通變合度¶
豐省中程編户之民秋毫勿興繇是邑無征(一作/征徴)令鄉¶
無歛法賈不利於乗急農不傷於甚賤且狎其野而安¶
其業人所謂勤而不得(疑作/徳)施而弗費雖小必濟不亦¶
宜乎抑又聞之居簡則易於徳綏處煩則難於柔克大¶
抵皆是其誰不然公始自知供迨於卒業不鞭一卒不¶
<pb:KR4h0022_WYG_775-5b>¶
貫一吏繩責勿用鐫譙無施禮以生其恭恱以盡其力¶
役不冄令事無後期雖子文治兵之舉叔敖城拆(左傳/作城)¶
(圻/)之政類能比徳曷足稱多洎鑾輿反斾旌别淑慝監¶
頓使劉日正勸農使盧怡並奏公理行第一議者以為¶
當矣其三年秋大水河堤壊决諸郡有聞皆俟詔到莫¶
敢興役害既滋甚功無已時公以為執事諉上者非至¶
公之法也便文自營者非盡忠之計也亦既成奏因而¶
發卒播告厥指率籲於人荷鍤者襁屬負畚者麏至從¶
<pb:KR4h0022_WYG_775-6a>¶
公于邁祁祁如雲公俯臨决河躬自䕶作雨不張盖塵¶
不振衣饋不致鮮寢不處館蔬食以同其烹餁野次以¶
同(一作/均)其燥濕板築競勤鼛鼓弗勝克鞏而成匪亟而¶
速以浹辰之役興百倍之利澹(一作/减)災革弊人到于今¶
頼焉古之所謂敏則有功豈虚言矣公之方在河上也¶
有執訊者傳詔命公為宣州刺史公悼其功之不成且¶
懼人之休怠未即宣布周之宻之公撫廵如初食(疑/)厲¶
不輟及提役既畢國人皆賀公於是解印出次啟籥見¶
<pb:KR4h0022_WYG_775-6b>¶
書莫不瞿然而駭曰不虞公去之速也嗚呼曷歸乎乃¶
大哭既而幢棨就國千旟首途野有輟耕巷無服馬男¶
女以辨號泣相望或觴于郊或餞于境扶服遮道汍瀾¶
駐車莫肯旋歸殆過信宿(一作/歸)夫所居人富所去見思¶
前史以為有徳(一有/讓字)君子之遺風猗嗟裴公盖有之矣¶
公名曜卿字煥之河東聞喜人祖某皇廟亳州鄼縣令¶
父守真皇朝成寜二州刺史贈晋州刺史又贈充州都¶
督偕受祉必大垂裕不朽彰徹簡冊布昭政(一作/賭)聞其¶
<pb:KR4h0022_WYG_775-7a>¶
緒業有如此者公之昆友故冀州刺史子餘等六人俱¶
以儒行逹天下之人謂之六龍公之自出令屯田員外¶
郎韋述等七人俱以才名進天下之人謂之七子其族¶
姻有如此者公畢(疑作/覃)訏有聲髫非克類公侯表於龜¶
筮詩禮成於小學八嵗神童擢第則已殊於公路矣下¶
髦之後尤邃於文長安中則天首命有司考試調集之¶
士而第其詞之髙下公以甲科授秘書省正字異其對¶
也睿宗之在藩邸精選寮属公為典籖兼掌文翰愛其¶
<pb:KR4h0022_WYG_775-7b>¶
材也其文藝有如此者頃之遷國子主簿試詹事府丞¶
歴河南府事曹叅軍拜考功員外郎除右司兵部二郎¶
中自長安令臨此郡自宣城守改授冀州翁歸為政不¶
移於故跡延夀理人亟登於髙第入拜户部侍郎今為¶
左庶子其閥閱有如此者若乃邁徳由已全誠自衷出¶
入孝悌周旋禮樂幅利以儉葆光以和仁而有剛直而¶
不倨㣲妙析理入於無間清明開物周於有象享茲具¶
羙可謂大賢其庇身也𢎞矣其所憑也厚矣詩曰布政¶
<pb:KR4h0022_WYG_775-8a>¶
優優百禄是遒又曰君子萬年介爾景福夫如是欲辭¶
福禄其可得乎方當彌綸帝績豈徒潤色吏事而已盧¶
縣父老某乙等懐公之惠不可弭忘思欲銘徳頌羙計¶
功稱伐以予國之史臣也學於春秋褒貶之義乃因邑¶
子校書郎衛憑假詞不能徴拙於我事則詳實言多遺¶
恨著循吏之傳願守文翁述馬野之詩慙非史克詞曰¶
瞻彼濟矣湜湜其沚有斐君子令聞不已帝省其方和¶
鑾央央務穡布常駿惠于王我隄既溢我民既恤成之¶
<pb:KR4h0022_WYG_775-8b>¶
不日有始有卒黄髪畨畨飲公之和矢之不多維以遂¶
歌¶
　　　唐故幽州都督河北節度使燕國文貞張公遺¶
　　　　愛頌(并序/)¶
有唐開府儀同三司行尚書左丞贈太師燕國文貞公¶
諱說字道濟張氏聖文神武皇帝佐命之臣也開元六¶
祀宅于幽朔及公既殁御撰豐碑以為用公於是邦當¶
革弊之舉訊彼故老徴於前事有以見聖人之情見於¶
<pb:KR4h0022_WYG_775-9a>¶
辭矣夫㴾碣之北有山戎焉乍臣乍驕或息或縱鎮之¶
以大府府有都督威之以大軍軍有節度二者之任萬¶
邦之屏彌縫其闕必在宗臣曩者天冊之初王尚書不¶
反命則我天后以納言狄公頌之先天之際孫將軍不¶
振旅則我睿宗以太尉宋公為之洎陘口之役薛公小¶
衂後數稔傷痍未平易置諸將少有稱者則我皇帝注¶
意於文貞公社稷之固生民之傑伊昔徇節未嘗顧身¶
靣折二豎辯邪正於君側首謀四㐫决安危於天下勇¶
<pb:KR4h0022_WYG_775-9b>¶
於義力於忠雖有賁育不能奪已自受命處此聲振殊¶
俗終公之代不敢近邊聖人金城其在是矣先是公之¶
未至也軍實耗斁邊儲匱少帑藏乏中人之産革車無¶
百駟之羣將欲豐之不其難也公問以謡俗因而化之¶
命□人採銅於黄山使興鼔鑄之利命杼人斬木於燕¶
岳使通林麓之財命圉人市駿於兩蕃使頒質馬之政¶
命廪人搜粟於塞下使循平糴之法物有其官官瞻其¶
事如川之至以莫不增一年而財用肅給二年而蓄聚¶
<pb:KR4h0022_WYG_775-10a>¶
饒羡軍聲武備百倍於徃時矣猶以為不一勞者不久¶
逸不暫費者不永寜既庶且富人可用也於是塹山澤¶
起亭障塞鷄鳴之阨守阜陵之衝遮大厦之路距盧龍¶
之口延袤千里横絶一方以順天地之心且為華夷之¶
限命下之日脩塞之後人到于今頼焉夫戎狄逺却暴¶
禁矣貨食滋至財豐矣封守以固人安矣師徒不勞兵¶
戢矣武有七徳我其四焉坐致必勝之道以銷未形之¶
患是公之深計逺慮所致也初公之大用實以詞宗雖¶
<pb:KR4h0022_WYG_775-10b>¶
亟持國鈞而未執兵柄及台揆中廢荆衡外牧上將復¶
(一有/内字)由因以為將惟幽都克慎厥始惟大原克和厥中¶
惟朔方克成厥終三駕而時靡有争繇是復踐中樞之¶
任矣文武為憲斯之謂歟喬岳告成遂登仲虺之相金¶
華念舊仍遵尚父之師髙朗令終固其宜也昔周有張¶
仲是稱孝友漢有留侯見推籌畫太守飛聲於朔野司¶
空邁績於西晉及公之貴世徳其昌光于祖考則慶州¶
都督刑部尚書追孝於前烈友于兄弟則國子祭酒懐¶
<pb:KR4h0022_WYG_775-11a>¶
州刺史致羙於當代施于祚𦙍則兵部侍郎駙馬都尉¶
纉戎於後葉人臣尊寵舉集其門豈伊朱綸之盛方繼¶
緇衣之好辯其譜系范陽之大族也叙其封畧燕國之¶
名都也徴其政理幽州之良牧也美數多矣斯人之徳¶
與夫班伯之榮故郡買臣之驚守邸盖不侔矣薊縣父¶
老某乙等感之所致久而益思逺訴不才追書盛徳徽¶
音已隔空悲梁木之歌碑頌獨存應墮峴山之淚仍係¶
辭曰聖出賢覩為師為輔大國宗文殊方畏武帝謂幽¶
<pb:KR4h0022_WYG_775-11b>¶
朔人思鎮撫受命再贍聿来茲土謀猷既壯闕漏咸補¶
守固邦寜財豐人聚四牡既駕三邊無侮又何與文(疑/作)¶
(之/)𤣥衮及黼范陽宗邑燕垂守宇徳被塞翁恩深召父¶
卓彼遺愛傳於終古貞石不塞(疑作/騫)薊丘之下¶
　　　唐故洪州刺史張公遺愛頌并序(集作唐太子/賓客兼御史)¶
　　　　(大夫洪州刺史洪吉八州都防禦觀察/處置使平原郡開國公張公遺愛頌)¶
　　　　　　　　　　　　　　　獨孤及¶
北斗魁戴匡六星曰文昌宫其三曰貴相聖人法天建¶
<pb:KR4h0022_WYG_775-12a>¶
官作為台司以左右民於是乎有敬敷五教平章百姓¶
之職居之者下代天工上應星宿其或一麾出守八命¶
作牧内為吉甫外為方叔𢎞道利物其政一也惟唐七¶
世皇帝誅羿澆纂舊服得柱石之臣曰平原張公諱鎬¶
字從周秉中庸之徳含光大之量輟耕隴畆為唐臯䕫¶
推轂於河南樹風于荆門作賔銅樓登侍禁掖牧撫人¶
半嵗洪州再稔鰥寡不侮神人咸若慈惠之政洽于百¶
城享夀六十有一嵗在癸卯七月壬寅薨于位夫徳之¶
<pb:KR4h0022_WYG_775-12b>¶
被物也厚則物之興感也至故公之捐館自九江至於¶
敷淺原南暨於梅嶺東臻于閩徼而蚩蚩之民靡㓜靡¶
艾泣涕乎遺風悽愴乎棠陰懇懇乎若求而不得企而¶
不及也僉曰平原其可謂盛徳也已子惠困窮俾富而¶
庶若解衣衣我輟食食我棄我徃其(集作/矣)誰育我矣逝¶
矣逺矣音徽沫矣吾儕小人嗚呼疇依盍詠歌之刻諸¶
金石秋八月既殯耆老(集作/夀)吉州安福縣丞鄧林(集作/琳)¶
玉等一百一十(集作/十有)五人乃率籲衆慼謀及故吏從事¶
<pb:KR4h0022_WYG_775-13a>¶
州長縣尹虎賁亞旅鄉老(二字集/作卿)大夫相與稽乎陳迹¶
建頌表徳用廣留侯之世家紀子産之遺愛禮也公曾¶
祖曰善見位朝議大夫越州司馬司馬生武定任荆州¶
都督府户曹叅軍户曹生知古官止代州司馬(二字集/作司功)¶
(叅/軍)廣徳元年贈太子少傅自司馬至少傅世以儒顯天¶
鍾羙於其後嗣四世而生平原燕頷(集作/河目)犀額山立玉¶
色森然若大厦棟梁清廟祭器該綜六學大抵以周易¶
為師將觀(集作/探)化元耻觀朶頥隐居南山盖三十朞天¶
<pb:KR4h0022_WYG_775-13b>¶
寶十四年(集作/祀)始褐衣召見凡用捨繫于(集作/乎)才行止¶
牽乎時當無為無事即詔(二字集/作則)許由善巻各得安其¶
節及人思俾乂則黄公角里不能逃其(集作/於)用勢使然¶
也繇是一命左拾遺再命右補闕脩國史三命侍御史¶
四諫議大夫五命中書侍郎同中書門下平章事起布¶
衣二年(集作/嵗)綰相印佐王業明敡之盛耀動古今(一作/今古)¶
于時至徳二載也天子(集作/王)方以復夏之師蒐于岐陽¶
三河之人左袵是懼公入叙百揆出分二陜帥東諸侯¶
<pb:KR4h0022_WYG_775-14a>¶
之兵收復宋鄭誅後至者以懲不恪安危之機懸於方¶
寸方將董正東夏懐柔山戎㑹帝咨百工曰有能典朕¶
荆楚俾姦宄不作予惟克邁乃訓於是拜公荆州大都¶
督府長史明年元良肇建上曰疇若予樂正父師之職¶
汝作賔客卒調䕶太子嘉言惟允於是授太子賔客上¶
思夙夜出納言語侍從之臣命公作散騎常侍㑹鍾陵¶
鄱陽之間人咨難食上又曰命汝作州伯緫十聫之任¶
俾余無虞惟爾(集作/汝)賢於是有洪州之拜粤寶應元年¶
<pb:KR4h0022_WYG_775-14b>¶
冬十月公朝服受命至自臨川彰善用明瘴惡用威一¶
法度用信布愷悌用徳慰薦掾吏勞俫鰥寡化以公廉¶
扇以禮讓煦而嫗之使自得清而靜之使自定於是豪¶
民猾吏革面歛手家有忠信人懐孝弟暢於事業布於¶
風俗浹於人心被於歌詠是嵗也二吳饑人(集作/民)相食¶
勵(集作/厲)鬼出行札䘮毒痡淮湖之境骼胔成岳而我倉¶
如陵我民孔阜犬牙之境疵癘不作(集作/入)災不勝徳也¶
臨海賊袁晁狃于㑹稽之役侵我東鄙江介大恐民斯¶
<pb:KR4h0022_WYG_775-15a>¶
繹騷公命左軍屯上饒之隘塞常山之口斬其搪突者¶
三千餘人(集作/級)自是姦黨散落不敢南向而射(英華以/射字為)¶
(句是集本連下文/邦字非諸郡恐非)邦人安焉羣舒(集作/書成)賊帥揚昭(集作/招非)¶
憑蜂聚之衆殺同安郡劉秋子(集作/狄)以叛師潰而奔犯¶
我疆塲公覆而取之懸其首于五逹之衢㐫徒殱焉沈¶
千乗(集本書/唐作載)者新安大豪結權剽之黨為之囊槖用(集/作)¶
(弄/)兵潢地䖍劉我民桴皷之聲相聞郡國二千石不能¶
禁公命次將斬之以狥鋤其根株俾無遺類新安民庶¶
<pb:KR4h0022_WYG_775-15b>¶
室家相慶江干清焉振六條之宏綱開布大信從善如¶
流視民如赤子克已推誠以百姓心為心飲之以和俾¶
服從教化輕剽啙窳奪攘矯䖍之俗罔或干于政憀¶
悴(集作牙口牙/切恐懼也)蹇亟苛察繳繞之吏不能見其巧哀敬¶
明庶期于無訟徳政行焉眘選乃僚必國之良有若傳¶
陵崔賁昌黎韓洄趙郡李惟岳北海王士華河間邢宙河¶
東裴孝智隴西李道皆卿才也以嘉言碩畫叅公軍事¶
澄清之内無濁流審克之下無寃民淑徳(集作/忒)旌焉公¶
<pb:KR4h0022_WYG_775-16a>¶
之解短褐而拖國章也十有一年矣雖匪躬之故宣力¶
不暇而滄州願言未始弭忘每曰少伯子房吾之師也¶
累乞骸骨將角巾故山朝廷方虚三老五更之貟(集作/位)¶
待公而備書未及下而公薨焉嗚呼哀哉裒(集作/哀)徳之¶
盛典退身之正志享(集作/嚮)用之遐福三者俱未從人欲¶
斯可以歎矣惟公出將入相文武為憲讜言成畧藏在¶
冊府代莫得而聞也今採其徳刑禮義之善利物者頌¶
之于石慰彼墮淚者之心焉爾其文曰純粹之氣升于¶
<pb:KR4h0022_WYG_775-16b>¶
星辰降為賢人皇王得之以釐百工以隲下民九江之¶
南五品不遜百姓不親平原来思(集作/斯)遵(集作/道)之以徳¶
俾民化淳寛厚以寜(集作/清凈)清淨飭躬帥先是動(集作師/先是餙)¶
(躬訓/是勤)猛獸不噬夜犬不吠豐年来臻藹藹令徳家有膏¶
雨户有陽春牧我苦晩(集作/慕)棄我若新(集作/若□)實天不仁¶
南州寥寥東山依依徳音若存千載之後魂魄登此頌¶
聲不泯¶
　　　唐故開府儀同三司試太常卿懐州刺史贈太¶
<pb:KR4h0022_WYG_775-17a>¶
　　　　子少傅楊公遺愛頌(并序/)¶
皇帝嗣位二載河南得賢二千石曰猗氏楊承仙者剛¶
毅公㢘仁民愛物起鼙皷間為唐循吏天性(集作/生)貞方¶
非有經術潤飾推誠御衆以身帥先民用不擾政是以¶
茂于時王師始平河北而覃懐纔歸于我大軍(集作/兵)之¶
後城郭為墟相國凉公㧞公于戎馬之上表為刺史俾¶
慰安斯民(集作/人)公既至則吊其瘡痍為剪荆棘省事節¶
用寛其征而均其力然后濬决古溝引丹水以溉田田¶
<pb:KR4h0022_WYG_775-17b>¶
之汗莱遂為沃野衣食河内數千萬口流人襁負不召¶
自至如歸市焉鰥㷀無吿不能自耕者貸首種與農器¶
而教道之視五榖所宜督其程課勞来不怠使人(集作/民)¶
無不咸返其本每循行屬縣問所疾痛時其饑飽心為¶
慘怛如身之恤臂指慈母之視㓜子也性嚴不殘而恭¶
於奉法訓軍以律禁暴必肅有抵刑者雖㧞葵把(集作/犯)¶
禾殺之無赦由是兵不為盗猛獸不食人河内之犬無¶
夜吠者人人得敦其業而厚其生上竒其能以璽書勞¶
<pb:KR4h0022_WYG_775-18a>¶
勉封𢎞農郡公邑二千户拜其男銳河南府叅軍方倚¶
以牧民(集作/人)民(集無/此字)不遐其福大厯二年八月六日公¶
薨于州春秋四十四皇帝悼惜詔曰軍興以来列郡凋¶
耗二千石少能以政(集作/教)化稱者唯承仙苦心精力惠¶
此一州家給而知禮節氣和而無災害三年有成表課¶
第一賢守既歿誰其嗣之可贈太子少傅好事者譔公¶
景行謂公清直彊力能勤其官百城之州三軍之帥可¶
使居其任重(集作/量)不期(集作/極)而殁惜哉初岐國公魯炅¶
<pb:KR4h0022_WYG_775-18b>¶
之守襄(集作/攘)鄧也公為新軍佐敢冒(集作/殊)死督戰奮士¶
卒先藺(集有/矢字)石亂中敗面㓕鼻而不言病卒以是挫敵¶
軍中服其義勇及凉公秉鉞公(集作/而)委質焉前後保河¶
陽守髙平安潞鎮鄴董戎壺口戮力危機之中賈勇倉¶
卒之間唯盡敵是求嘗不(集作/未嘗)顧身元戎頼之卒集大¶
勲由是歴羽林金吾光禄殿中由光禄大夫加開府儀¶
同三司試太常卿而後至於是州也公嘗表請歸葬途¶
由於洛陽人聞楊懐州之至也環而觀之及其還也懐¶
<pb:KR4h0022_WYG_775-19a>¶
人數千湏于路其亡也闔境相吊童子不巷歌凡立誠¶
應物者信不足則行失(集作/不信)餙智沽名者實不足則名¶
䘮若楊公者非仁必由已而誠在言前則不能使千萬¶
人恱之之速如是某官某耆夀等願復攀公之朱轓望¶
公之清揚而靡因也故立石為碑以慰後人思其詞曰¶
(六律集作/彼永思云)¶
吳公文翁遭時無危因而綏之其績易施公之来思(集/作)¶
(斯/)大盗始夷師旅饑饉因(集作/丁)于斯時頑民反側比屋¶
<pb:KR4h0022_WYG_775-19b>¶
流離飲公醇仁而忘怨咨饑者得食寒者得衣豈知典¶
謀以吏為師豈必法令信則不欺功倍古人愛及㷀婺¶
宜從古欲(集作/人)俾夀無期嗚呼不傭捨我曷歸公俾我¶
活何以報之我思公兮泣淚此碑¶
　　　平原公遺徳頌　　　　　　李　華¶
維上帝降靈為賢弼我大邦鈞明說望恊期陳謨仗鉞¶
出師丕赫厥勛大君以距嶺縁湖八州之域天下震擾¶
此邦全寜内輔宗師外飫軍旅咽頥荆越鍾以眷右乃¶
<pb:KR4h0022_WYG_775-20a>¶
命平原賔䕶東宫而尊大之師長邦憲肅清華夷朱旂¶
暢轂平原戾止秋霜伊何視我直方春雨伊何𢎞我愷¶
悌公張氏諱鎬字從周河内儒家時賢薦讓詔書徴起¶
三年之間位登將相吉甫方叔平原兼之間嵗臨海往¶
(疑/)頑覆浙左滔上饒灊皖冦徒戕害長吏潜逼鍾陵宜¶
春盜帥家兵遍山吏不敢問人愁苦之公黙麾偏師勿¶
駭吾人無聲無色羣兇梟夷下遂其順上遂其仁咸曰¶
不有平原遑恤吾身平原之政以類而舉是邦胡寃公¶
<pb:KR4h0022_WYG_775-20b>¶
薨於鎮八州文武吏人老㓜途哭家祭不能舉首夫山¶
傾川竭未為成災大臣盛徳捨榮即哀災之大者刻頌¶
之義發乎心播乎聲施事為教感哀為徳公故吏侍御¶
史博陵崔賁文明殿中侍御史昌黎韓洄㓜深監察御¶
史趙郡李惟岳謨道大理寺丞王士華子秀刑部尚書¶
員外郎袁州刺史張澹惟清袁州别駕吳郡陸調牧臣¶
及耆夀袁維清彭正運施希是李開雲百姓彭伋潘玉¶
等一十二人咨余為頌撫石而泣故其詞也哀皇矣明¶
<pb:KR4h0022_WYG_775-21a>¶
皇求公于野官在諌省將鋤悖兇謂公有勛庸授公肅¶
宗納為輔翼專征獯戎或蹇或通易簡昭融帝命平原¶
八州隄封深湖大江宣布睿徳淳此下國蕩除妖賊安¶
其父子爰及家室時萬時億山川出雲生此元臣獻嵗¶
發春三靈化醇今則逝矣南方愁辛嗚呼平原如其仁¶
如其仁¶
　¶
　¶
<pb:KR4h0022_WYG_775-21b>¶
　¶
　¶
　¶
　¶
　¶
　¶
　¶
　文苑英華巻七百七十五¶
