# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:03.803877
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷七百七十六
<pb:KR4h0022_WYG_775-1a>¶
欽定四庫全書¶
　文苑英華巻七百七十六　宋　李昉等　編¶
　頌徳下¶
　　唐劍南東川節度使鮮于公經武頌一首¶
　　唐檢校右散騎常侍容州刺史李公去思頌一首¶
　　陵煙閣勲臣頌二十二首¶
　　陵母頌一首¶
　　　唐劍南東川節度使鮮于公經武頌¶
<pb:KR4h0022_WYG_775-1b>¶
　　　　　　　　　　　　　　　于　邵¶
皇唐八葉伐叛取亂再寜區夏四海絶横流九州無匪¶
人制要荒以從述職分周召以相夾輔有多士為内理¶
有方鎮為外攘垂衣裳而御極惟十有三祀矣大劍之¶
南自秦惠䟽疆是一都之㑹南蠻西戎舊為敵國伺我¶
休戚為爾進退國家之有天下也或懐柔覊縻與之連¶
和或掩義背徳與之交鋒尋盟問罪不無事矣當天寶¶
中河隴之外却地千里赤山青海不敢芻(一作/致飲)牧絶漠¶
<pb:KR4h0022_WYG_775-2a>¶
無跡我嘗有之屬燕薊猾亂毒痡生人羣盜乗時舋彼¶
戎復舊怨是以緑林逋藪白晝殘人池隍鞠為茂草邑¶
里化為煨燼墜瓦萬聚頺垣一平大厯三年夏六月分¶
命漁陽伯鮮于公擁旄仗鉞緫統東川八州之地自閫¶
之外帝俞欽哉公才包五行體含四氣揮若神劍扣如¶
鴻鍾其始也凛之以威其漸也濟之以恩作之君師為¶
之父母由是逺者来来者安也於是驅豺狼之所嘷剪¶
荆棘之所蔽一之嵗二之嵗葺郡邑正疆理而樹牙幢¶
<pb:KR4h0022_WYG_775-2b>¶
三之嵗四之嵗闢田疇闐帑藏而耀軍實五之嵗而甲¶
兵大振六之嵗而勇可賈餘七之嵗而人有取(疑作/聚)訓¶
有常矣無暴可禁所謂保大定功有財(疑作/才)斯豐所謂¶
安人和衆兼之者不戰而勝兵將戢乎畿内諸侯始有¶
頼而捍戎於邠隴矣則知漁陽公外陳藩屏而助威武¶
於鑠哉其為人臣之式歟方今龍安屬邑久為重門待¶
暴之地壤連西山分我天限有間道可以招戎偵有絶¶
險可以資敵國去年發中軍之倅為之鎮守今秋自元¶
<pb:KR4h0022_WYG_775-3a>¶
戎十乗以先啟行白露始降秋草方實觔角勁而膂力¶
既堅樵蘇積而糗糧斯峙如熊羆曰千夫長如貔虎曰¶
百夫特前矛(一作/茅)後勁不戮一人君子曰軍政不戒而¶
備矣以此料敵兵必勝戰必克我武惟楊休有烈光福¶
履所將夀考無疆其猷克壯而佐堯翊湯不其盛歟公¶
名晉字叔明漁陽燕人也其先殷人箕子處其地世有¶
君長北方之强歟至西漢有京兆尹褒惠東漢虎牙將¶
軍輔散遷伊洛相衛之間垂裕後昆繼世流慶粤有髙¶
<pb:KR4h0022_WYG_775-3b>¶
祖父康紹後牧于閬觧印寓於新政縣伯㑹(二字一/作洎)曽¶
王父與王父因家焉衣冠耒裔松檟斯茂實膏腴而止¶
斯樂土正版圖而終移闗内今復為長安人也公先兄¶
仲通擢桂枝綰黄綬不十年而權生殺於梁益之地入¶
為京兆尹公自孝亷專經髙第再叅環衛累拜棘司四¶
遷柱史連擢華省宰洛邑時號神明牧商於人歌父母¶
有詔加金商均房等州觀察使處置使又入為京兆尹¶
歷左右宫相出牧臨卭兼御史中丞充卭南招討都團¶
<pb:KR4h0022_WYG_775-4a>¶
練使由中司復加節制焉尋遷御史大大朝廷以為今¶
之二難時也卓絶載形詔㫖談者榮之方將登金鋪調¶
玉鼎徼蒼生之福豈懾殊俗收係虜從衛霍之事乎邵¶
忝嘉賔(一作/㧞)之末猥厠諸侯之選拜賜之辱奉以周旋¶
頌聲不作無以報徳發彼馨香存乎琬琰匪報也永以¶
為好遂作頌曰金火間秀實生有徳風雲所感以佐王¶
國龍韜豹畧天資黙識敦詩閱禮行有餘力忠於事君¶
立名底績鴻鵠斯舉驊騮登跡風雨如晦我心匪易三¶
<pb:KR4h0022_WYG_775-4b>¶
川震蕩萬里沙磧宗社既安君臣正焉乃睠西顧實維¶
東川東川伊何人其播遷邑有遺洛家無舊阡爰命虎¶
臣仗兹犀節上天下地惟爾之發拉(一作/招)彼羣逋輯我¶
逰闕躬之先之不日不月七載勤勸三軍克振龍安之¶
役伐原示信么戎宣驕則我觀舋王帳潜機金鉦俟進¶
漢恩營平先零之功班壯車騎燕然以封軍之(一作從/軍之)¶
所樂吾之所從門生獻頌豈二子之所疇庸哉¶
　　　唐檢校右散騎常侍容州刺史李公去思頌(并/序)¶
<pb:KR4h0022_WYG_775-5a>¶
　　　　　　　　　　　　　　　前　人¶
維貞元二年秋八月天子以郡國二千石之髙第者曰¶
隴西李某字某利澤施於裔土美化被乎遐甿是用遵¶
虞書陟明之義叅周官進律之典俾之由檢校右散騎¶
常侍兼御史中丞容州刺史本管經畧守捉招討處置¶
等使為御史大夫嶺南節度經畧觀察處置等使實授¶
兵符加擁使節某月自合浦如南海於是縣道谿谷鰥¶
寡孤老泪于士吏相與懐思隐然不去乎心森然不離¶
<pb:KR4h0022_WYG_775-5b>¶
乎目願所以昭明其徳光示于後嶺南經畧使判官權¶
知容州留後事監察御史裏行同郡李牢(一作/字)始以文¶
學居辟選之首遂叅帷席復以謀能當器任之重留緫¶
軍府羙公之政大傋感公之禮有加因其人之請而上¶
之上可其奏夫其郡之四封濵于百越外則有山冦海¶
孽比境雜處之虞内則有勤戍勞師流散轉死之弊親¶
師其下以撫吾人慰薦傷夷安集疲(一作罷/通用)耗懼貨貢¶
之闕至助之以家財憫徭事之繁至代之以私屬選武¶
<pb:KR4h0022_WYG_775-6a>¶
藝歸老疾罷减塞卒四千餘人以趨農時率浮惰闢汙¶
莱開置屯田五百餘頃以足軍實舍冦賊之為縲囚者¶
釋而遣之以除其怨而狙獷以順禁人民之相虜賣者¶
執而誅之以去其害而童昏以安常嵗有災濫炎而連¶
燒于廬舎公創其制以禦其鬱攸而邑居以葺舊俗多¶
怨睚眦而致毒于飲食公立其防以解其悁忿而鄉黨¶
以和樹枝幹而啟閉畢脩列亭燧而厄害斯控差重輕¶
以行徴令無不均之譏量逺近以納貢職無不供之責¶
<pb:KR4h0022_WYG_775-6b>¶
人用富庶家有儲峙敦之以禮懐之以仁潔已而不汚¶
未嘗有貰貸勤身而不怠未嘗有懈弛明足以照遁情¶
隐慝而不為察威足以制猾人暴吏而不為苛古之良¶
能何以加此其人之獻狀云耳惟公我有唐宗室枝屬¶
之選鹽州刺史諱孝詵(一作/先)府君之曾孫𢎞農郡太守¶
諱璟府君之孫太子太傅贈司徒諱齊物府君之子洪¶
緒丕績之餘裕𢎞休純懿之下鍾寛博而柔良髙明而¶
踈逹根於經義餙以藝文故其仕王畿宰京邑累執憲¶
<pb:KR4h0022_WYG_775-7a>¶
簡且登軺車備重臣賔介之職居大府紀綱之任三亞¶
京尹兼中司之貴復為宫相在常伯之位歴饒州刺史¶
而後至於是州恩結於人功加於物必聞理效而興頌¶
聲且夫有羙焉有刺焉詩人之義也善善而褒之惡惡¶
而絀之春秋之事也使賢士大夫之事業不沒於後太¶
史公之制也以余之嘗脩史記而為訓辭縁人之懐心¶
而頌之曰¶
帝念南方迫界蠻夷人新被冦嵗或勞師屬之於公俾¶
<pb:KR4h0022_WYG_775-7b>¶
養牧之匪直勤身亦帥其屬贍我貧匱字我惸獨息人¶
便農墾田積粟脩其教化被以威徳賊害既除禍災斯¶
息完我廬舎親我骨肉咸保其生且易其俗蚩蚩羣族¶
孰不䝉福播為頌聲公受百禄彤弓玈矢以長諸侯人¶
之懐徳刋石垂休¶
　　　凌煙閣勲臣頌(文粹/作讃)二十二首(并/序)¶
　　　　　　　　　　　　　　　吕　温¶
我二后受成命撫興運轉坤軸撼乾樞皷元氣而雷域¶
<pb:KR4h0022_WYG_775-8a>¶
中騰百川而雨天下雲收雨霽如再開闢蕩蕩焉與太¶
極同功貞觀十七年太宗以功成理定秉為而不有之¶
道讓徳於祖考推勞於羣臣念匡濟於艱難感風雲於¶
疇昔思所以攄之無窮乃詔有司擬其形容圖畫於凌¶
煙閣者二十有四人盖象乎二十四氣之佐天生物(文/粹)¶
(集本無/此二字)昭勲徳也昔者舜以九官(文粹作/五經)致理周以十¶
亂反正髙皇(文粹/作祖)以三傑祚(二本作祚/或作祚)漢光武以二十¶
八將中興若夫錯綜勲賢牢籠今古雄四代而髙視者¶
<pb:KR4h0022_WYG_775-8b>¶
其唯聖唐乎至若唐莒公劉渝公之倫探元符建帝圖¶
首戴神堯舉晉陽而活天下此則大禹之拯溺也魏鄭¶
公以致君為己任諌若不及謇謇左右秉心宣猷此則¶
咎繇之颺言也虞永興紏合羣儒旁求百代明備王禮¶
克諧帝樂使我大國煥乎其有文章此則夷夔之制作¶
也長孫趙公舉大義除二兇安宗廟定社稷以振我丕¶
赫無疆之休此則周公之匡救也英衛受天勇智雄武¶
佐聖鼔行海内摩定四方此則太公之鷹揚也房杜𤣥¶
<pb:KR4h0022_WYG_775-9a>¶
機朗識並運帷幄神發響効暮成天功此則蕭何之指¶
縱子房之决勝也尉遲秦程剛毅木訥氣鎮三軍力崩¶
大敵匹馬孤劍為王前驅此則吳漢之樸忠賈復之雄¶
勇也其餘皆榱棟殊材黼黻異制儔諸古烈罔有慙徳¶
皇王之業(集作/際)於斯為盛其始也文為經武為緯智斯¶
作忠斯述其末也大不偪小不遏退者全来者逹控而¶
縱之使自用之推而引之使自盡之不設籠檻以觀寥¶
(集作/遼)廓之致不頓韁鎻以極權竒之變執一徳而衆力¶
<pb:KR4h0022_WYG_775-9b>¶
展懸大信而羣情竭髙祖聚之以義大宗用之以道髙¶
宗終之以仁傳聖萬代享其功利此非盛歟昔陸機袁¶
宏為晉人而歌功於漢魏作者猶或稱之况乎逰聖代¶
觀國光目睨凌煙而頌聲不作某不揣賤劣有亹(文粹/作斐)¶
然之志輙盡所蓄各為讃一章上以見王業之艱難中¶
以明聖賢之相湏次以朗前哲之光韻末以聳後人之¶
盛節侯君集張亮負勲跋扈自陷大逆敢沒其名用彰¶
天罰(二本/作刑)使伐勞懐貳者懼春秋之義異姓為後故以¶
<pb:KR4h0022_WYG_775-10a>¶
河間元王為讃首云¶
　　　河間王孝恭¶
太極構天本由一氣大人創業資我族類堂堂河間仁¶
勇是經遹駿有聲為唐宗英暴隋天亡羣盗猖狂我伐¶
用張時惟(文粹/作繼)哲王武有烈光為爪(文粹/作翼)牙肺腸經綸¶
八方自南徂東晏海澄江(平有銧/輔光祐)使我父(二本作/使父兄)帝天¶
下化家為邦用竭爾力寵臻其極言不伐色不徳以遜¶
以黙柔嘉惟則佐髙祖建大勣如周旦奭與太宗守大¶
<pb:KR4h0022_WYG_775-10b>¶
成如漢間平宜君宜王盤石無疆¶
　　　房梁公𤣥齡¶
梁公先覺龍卧待君長彗流光掃天布新義師雷興公¶
躍其鱗杖䇿千里来排帝閽婉婉梁公實懿實聦實光¶
實融羽翼義忠若鸞若鴻大風動地儒服從容静運胷¶
中弛張折衝左右太宗夷屯廓䝉定髙祖功功吿武成¶
翊開太平我雖忘勞時靡有争網羅遺賢推轂羣英玉¶
不韜光(文粹/作輝)蘭無沉馨飛鴻出冥振鷺在庭濟濟多士¶
<pb:KR4h0022_WYG_775-11a>¶
太宗以寜太宗寜矣(文粹無/此四字)公無事矣闕衮有補惟仲¶
山甫經營四方方叔邵虎大邦鈞軸至則委汝閑居台¶
輔揮(二本/作撝)黙自處亦莫敢余(一作/佘敢)侮髙朗令終於(二本/作嗚)¶
呼梁公¶
　　　杜莱公如晦¶
穆穆莱公竒資粹靈藴元和氣為大國禎乗時能恢(文/粹)¶
(作恢/能)唐室天(文粹/作大)開故人相携(少與房梁公同/有匡濟之志也)直上泰¶
階更為隂陽迭作日月佐明四海賛育萬物二人同心¶
<pb:KR4h0022_WYG_775-11b>¶
王度是欽如玉如金徳音愔愔萬有千古永稱房杜如¶
周申甫¶
　　　魏鄭公徴¶
堂堂魏公崇節大志喬幹直聳摩天自致遭風雲時得¶
覇王器一言委質有死無貳(一本/作二)撫我則后各盡其志¶
(嘗事隱太/子李宻也)沉浮變通吾道不窮龍戰既息皇建其極俾¶
補衮職其繩則直諤諤嶷嶷危言正色保太宗徳弼違¶
替否日月不蝕黜漢覇雜行周王道人或有言秉徳不¶
<pb:KR4h0022_WYG_775-12a>¶
撓(與封徳/彜廷論)禮興樂崇徳洽道豐保合太和昭明有融起¶
四年中復三代風言出化成神哉厥功尹躬佐商有耻¶
于湯公以其心(文粹/作志)匡&KR0346;(文粹/作錦)聖唐為唐宗臣致唐無¶
疆致唐無疆永式萬邦¶
　　　長孫趙公無忌¶
趙國之先發祥朔土乃祖乃父受天之祜有女而聖(文/徳)¶
(皇/后)為天下母有子而賢為唐室輔聖賢同契(文粹/同氣)千載¶
一覩丕顯趙公允文允武克忠克仁實有大勲髙祖受¶
<pb:KR4h0022_WYG_775-12b>¶
命太宗歸尊翼翼乾乾恪居于藩羣孽亂嗣爭窺神器¶
鴻業將墜公掲大義一匡天地人到于今家受其賜帝¶
將傳聖爰有顧命汝忠汝誠莫與汝京與我聖子守唐¶
太平公相髙祖有太宗餘(二本/作遺)風刑措財豐八荒来同¶
和氣大融妖星襲月(一作/夜襲)禍起中空公將正言(集作/之)以¶
正(集作/王)帝躬(武氏謀位/公以力争)力屈羣邪誠阻天聰黜非其&KR0057;¶
令問無窮¶
　　　唐莒公儉¶
<pb:KR4h0022_WYG_775-13a>¶
嵗寒隂凝氷雪皚皚有鳥擇木先陽春来猗與莒公王¶
佐之才間運未開登潜龍臺代萬(一本/作百)姓請命與天為¶
媒扶龍而興振起雲雷權輿帝圗經始唐基始覆一簣¶
勃焉巍巍易失者(集作/月)時難知惟幾知幾其神莒公元¶
勲¶
　　　劉渝公政㑹¶
河出崑崙来潤中夏連山合沓横擁其𣲖巨靈勃然手¶
拆(文粹/作擘)太華决流東注功並造化粤我聖唐將舉晉陽¶
<pb:KR4h0022_WYG_775-13b>¶
帝命是將往拯溺于四方亦既載斾亦既秉鉞強兇當¶
路(王威髙/君雅)拒不得發渝公慷慨感義激節用竒制變大¶
事立决雷奮電(文粹/作霆)越天衢八逹則莫我敢遏如巨靈¶
破山河勢始豁赫矣渝公與神齊烈跡如仙掌烱烱不¶
滅¶
　　　李衛公靖¶
有隋之末羣盗熾&KR0761;帝怒震發五星從太白煥照參野¶
將有聖人兵定天下金精下射猛毅感激李公矯矯從¶
<pb:KR4h0022_WYG_775-14a>¶
此奮跡躍于中原王者則(集作/自)獲壯士不死(初公不利/於我帝戳)¶
(之壯其言而免/壯士云自稱云)唐威載赫帝曰汝傑致天之罰手付金¶
鉞俾往式遏不庭則殺如颷發發如火烈烈摧枯爍雪¶
應皷如截逺若荆巫險若江湖強若匈奴莫不率從莫¶
不震恭車書混同氛祲蕩空衛侯之功功則維何威明¶
惠和䇿勇駕智長驅仁義仁義曠蕩帝王之將萬古式¶
(二本/作曷)瞻鐵山巉巖(詔築墳闕象鐵山積/石山巉巖一作巉巉)¶
　　　李英公勣¶
<pb:KR4h0022_WYG_775-14b>¶
横流莫極大亂無象英公傑出應運為將與楚楚覇與¶
漢漢王天時人事随我所嚮長蛇縱蠧(王世/充)東㨿河洛¶
婪婪封豕(建/徳)来濟同惡虓(二本/作號)吼連聲如雷如霆萬里¶
震驚時維英公諒我太宗斬豕以鉞取蛇于穴羣穢殄¶
㓕乃定九鼎乃開明堂奄有大邦金甲同光吿成于皇¶
(太宗獻捷于髙祖與/勣擐金甲為上下將)皇業用昌帝命英公北伐獫狁雷¶
皷殷殷旄頭幾殞掃雪(文粹/作雲)黑山布唐陽春五原草緑¶
不見南牧島夷未庭天子親征其鋒維英莫拒莫抗是¶
<pb:KR4h0022_WYG_775-15a>¶
震是蕩破東海浪天下既和解鞍投戈衮服委蛇華髪¶
皤皤始終三朝無玷可磨¶
　　　劉夔公𢎞基¶
䕫公峥嶸金虎之精應時而生與運俱行緫帝元戎震¶
唐天聲瞑目張膽前無金城别建龍節中分虎旅啟行¶
萬里乗氣一皷劍揮雷電(二本/作霆)斾巻風雨先馳咸陽鎮定¶
天府天府既定唐集大命入揚王庭出握(文粹/作權)兵柄薄¶
伐獫狁朔風不競徂征島夷東海如鏡義始忠卒元勲¶
<pb:KR4h0022_WYG_775-15b>¶
之盛¶
　　　長孫邳公順徳¶
泰山未明雲鬱幽崖日觀赫間舒為丹霞昔我太原賢¶
傑潜屯帝出于震爛其盈門邳公炳焉實耀其間功叅¶
造化謀恊先天執殳前驅捧轂南轅以榮以舊佐命之¶
先¶
　　　虞永興公世南¶
英英永興華徳素行以文冨國以道佐命天下既定為¶
<pb:KR4h0022_WYG_775-16a>¶
唐儒宗東觀石渠始生(集作/出)古風秉精驛(文粹/作繹)思假道¶
書圃馳騁(文粹/作驅)百代出入三古開(渠作/問)羲皇心聼堯舜¶
語歸来帝側獻可替否帝吿永興與鴻碩之倫闡六籍¶
三墳建樂章禮文先師是宗先聖是崇於廓辟雍辟雍¶
沉沉天子所臨或絃或歌講古述今其徒八千纓弁森¶
森獩貃羗髳咸詠徳音羽林孤兒亦垂青襟洋洋聲教¶
無逺不洎日月所照皆成文字鬱開古始掃蕩澆季實¶
我羣儒成太宗之志英英永興冝曰文懿(公/謚)¶
<pb:KR4h0022_WYG_775-16b>¶
　　　尉遲鄂公敬徳¶
洸洸(文粹作/侁侁)卾公百鋉龍鋒(文粹/作泉)沉翳未宣氣衝斗間¶
佩非其人(初事/金剛)躍入大川神武獲焉提之上天天地之¶
内指麾無前熊威虎力隐若敵國剛毅木訥安劉必勃¶
武徳之屯手㧞禍根掃除氛昏捧出白日(文粹作/日月)耀乎¶
天門功成名遂髙謝戎事烈烈猛志化為和氣深地髙¶
堂頥性保常屑瓊飲露靜奏清商商為臣勵事君鄂公¶
之徳之勲(貞觀後公不交人事常鋉氣服食奏清商/之樂以日奉之徳之勲二本作之志之仁)¶
<pb:KR4h0022_WYG_775-17a>¶
　　　蕭宋公瑀¶
隋氏不君忠賢莫用桐生朝陽有集惟鳳捨彼頺厦鬱¶
為新棟輅車𤣥衮開國有宋武徳之暮羣孽内蠧巍巍¶
宋公聳節髙歩不吐不茹不来不去屹崛(文粹/作屼)中立為¶
天一柱從容而言社稷遂安持誠秉忠光輔二君激濁¶
揚清育(集作/欲)人如身道至廣莫我敢羣境至大不容纎¶
塵雪山倚空氷壑照人耿介絶鄰(文粹/作倫)為唐貞臣¶
　　　張郯公公謹¶
<pb:KR4h0022_WYG_775-17b>¶
有倬郯公仡仡而仁(二本/作貞)洸洸(文粹作/侁侁)而純(二本/作仁)實太¶
宗信臣太宗守藩内難未夷圖之則安捨之則危帝臨¶
安危機(二句一本作圖之/則危帝臨危幾)以懼以疑以蓍為有(文粹/作先)知¶
是筮是咨郯公嶷然排闥折蓍抗憤正詞用人事定天¶
意身為元龜不識不知順帝之則以定社稷郯公之力¶
公之云亡帝念其勤若痛在身天懐發中哭不避辰君¶
臣之間夐古未聞¶
　　　屈突蔣公通¶
<pb:KR4h0022_WYG_775-18a>¶
五運相推土火革期隋化為唐忠臣不知猶驅義徒奮¶
拒王師指心誓天摩頸待時人歸有徳四海皆叛春日¶
滿川孤(文粹/作流)氷未泮亡家徇國方寸不亂力屈勢窮排¶
空落翰東南慟哭血(文粹/作聲)盡䰟斷仗忠就擒萬國瞻嘆¶
帝曰爾通古之烈士孝子其親誰不欲子俾侯于蔣授¶
以師紀感恩不死宣力如彼佐唐扶隋名教之羙¶
　　　髙申公士㢘¶
維岳降神佐唐生申忠貞自天孝友如春徳為邦基行¶
<pb:KR4h0022_WYG_775-18b>¶
(文粹/作仁)厚人倫肅肅雍雍真王者臣慶因歸妹光誕(集作/延)¶
天配(文徳皇后公之同/出徳文粹作懿非)婚媾之中雲龍潜㑹建功(二本/作公)¶
南海廓我無外諒武撥亂弼文開泰遏(文粹/作過)彼庸蜀荐¶
鍾澆季文翁之化若掃于(一作/於)地中公攸徂有教無類¶
父子兄弟望風相媿勃興儒雅大復禮義西南頌聲到¶
今不(川文粹/作未)墜名登元勲理冠羣吏全材大器於鑠厥¶
懿¶
　　　殷勛公開山¶
<pb:KR4h0022_WYG_775-19a>¶
温温殷公初若懦夫銅印試吏褎衣為儒大風驅雲忽¶
與之俱遭逢真宰叅造化謩天地既闢厥功有赫從王¶
龔行佐帝光宅逺展驥足髙揮鳳翮以永終譽垂于竹¶
帛¶
　　　秦胡公叔寶¶
洛汭之役龍戰未决(王世充與我/師陳于九曲)秦公應變臨陣電㧞¶
銳氣盡来我盈彼竭成敗反掌存亡奄忽虎来風壯鼇¶
轉山沒遂作心膂爰從討伐崩圍陷陣火迸氷裂翕如¶
<pb:KR4h0022_WYG_775-19b>¶
鶚聳縱若鯨突功成國定萬古壯骨¶
　　　程盧公知節¶
盧公倬然動軼幾先轉禍為福(與秦胡公/降于九曲)攀龍上天繽¶
翻鵬翼積風乃聳桓桓將軍大敵則勇雷崩山谷貔虎¶
頓伏颷倒溟波鯨鯢蹉跎見危而進當死不讓干城三¶
朝身老氣壯¶
　　　段褒公志𤣥¶
褒公虎臣先運而臻謁帝大原許唐以身挺(集作/擁)劍駕¶
<pb:KR4h0022_WYG_775-20a>¶
氣騰風躍雲積忠累仁光有厥勲建旄(蜀本/作斾)北伐細桞¶
宵屯風謐霜凝嚴扄逹晨天子之使駐車軍門(軍屯肅/章門乃)¶
(外壁門以夜/不納制使)安衆秉威此真將軍洸洸(文粹作/侁侁)桓桓克¶
壯有聞¶
　　英華此巻累用洸洸而文粹皆作侁侁疑當時避¶
　　熈陵藩邸嫌名¶
　　　許譙公紹¶
羣動相食血流中原譙公夷陵豺虎與(文粹/作為)鄰列境連¶
<pb:KR4h0022_WYG_775-20b>¶
城火炎煙昏皎其一邦如王不焚三光忽開萬象皆新¶
誰有天下平生故人(公與髙/祖有舊)引忠歸城豹變蠖伸金石¶
之契移為君臣弈弈煌煌為龍為光元戎啟行大斾央¶
央式遏大江奄征南方恩斯勤斯兩不相(集作/可)忘¶
　　　陵母頌　　　　　　　　　皮日休¶
孔父稱唯小人與女子為難養也夫女子之忠貞義烈¶
或聞于一時小人之姦詐暴亂不忘於一息使千百女¶
子如小人姦詐暴亂者有矣使千百小人如女子忠烈¶
<pb:KR4h0022_WYG_775-21a>¶
貞義者未之有也則安國侯之母也不以項強而劉弱¶
俾子事項不以子背君而别事而有忿色對暴君而抗¶
大節捨其生而踐死地嗚呼春秋書解楊致晉君之命¶
漢史稱周苛拒項籍之爵方諸陵母誠未為忠何者男¶
子少服教壯行道忠貞義烈雖死不辱鼎鑊在前而不¶
懼鎻(集作/鑚)笮被體而無怨乃男子之常事也至夫女子¶
少隐帷薄壯執箕帚豈常熟於忠貞義烈哉是女子之¶
有是者猶百物之有瑞者矣豈易為哉豈易為哉¶
<pb:KR4h0022_WYG_775-21b>¶
　¶
　¶
　¶
　¶
　¶
　¶
　¶
　文苑英華巻七百七十六¶
