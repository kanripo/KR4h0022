# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:06.337461
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷八百三十一
<pb:KR4h0022_WYG_831-1a>¶
欽定四庫全書¶
　文苑英華巻八百三十一　宋　李昉等　編¶
　紀事下¶
　　京兆府司録西㕔盧氏世官記一首¶
　　河南同官記一首　　　邠寧節度饗軍記一首¶
　　鄂政記一首¶
　　夀州䕶軍大夫梁公創制功績記一首¶
　　東陽縣五紀(總目/作絶)記一首(闕/)¶
<pb:KR4h0022_WYG_831-1b>¶
　　　京兆府司録西㕔盧氏世官記¶
　　　　　　　　　　　　　　　梁　肅¶
御史中執法范陽盧公用直清之徳掌中邦憲恭睦之¶
道用宏家法常謂其屬監察御史梁肅曰我王父廣陽¶
公以明徳懿識嚮用休福羽儀於中朝我伯父嗣公以¶
文學政事載揚茂(集作/休)烈光績于前人皆肇乆史(集作/吏)¶
職發于京兆紀綱之任洎予之季曰偘亦能恪慎不懈¶
踐修其官繼處于廨之右堂惟二代㣲(集作/徽是)在兹偘也¶
<pb:KR4h0022_WYG_831-2a>¶
允迪在兹吾子嘗號史臣宜存于篇以示後裔肅辭不¶
得已(集無/已字)命以為在昔司馬氏世序天地鄭武莊世為¶
卿士宋魚氏之左師晉籍父之司典下洎乎樂之制氏¶
厯之疇人俱以傳業彰乎(集作/于)舊史故傳稱善守先代¶
雅詠維其有之雖大細不倫職事或異其纂修一也惟¶
京之大惟兆之衆天子之都四方之極糾而轄之是稱¶
司録其地劇其選精常與殿中蘭䑓南宮郎位旋相出¶
入初廣陽公諱齊卿由司倉掾為之驟登郎官更貳本¶
<pb:KR4h0022_WYG_831-2b>¶
府布澤于彭滑幽徐之人端䕶春宫崇贈少保開元初¶
嗣公諱成務罷録岐下軍事實居其任其後作牧于夀¶
于杭于濮于洺于魏繼受𤣥社以處太原誠(集作/咸)有嘉¶
績藏在冊府今户部郎偘始逺哲聫事之嫌詔觧柱後¶
惠文以就斯職中丞之拜也又有䑓府臨察之避在官¶
之屬其為人簡而亷文而不害在選部辯(集作/辨)論三登¶
試言第考兹任也詳敏稱一時之最薦紳先生詳(集作/評是)¶
天下之事謂如廣陽之家風施于子孫中丞之仁徳至¶
<pb:KR4h0022_WYG_831-3a>¶
于兄弟斯盡美矣若三世居一官同一署逓以全徳物¶
于當時又難能也噫古人所稱方斯其類乎爾小子拜¶
命著紀書于本㕔之東序用闡夫廣陽之宗且為名臣¶
世官之表時貞元庚午閏四月記¶
　　　河南同官記　　　　　　　韓　愈¶
永貞元年愈自陽山移江陵府(集無/府字)法曹叅軍獲事河¶
東公公嘗與其從事言建中初天子始紀年更元命官司¶
舉貞觀開元之烈羣臣惕慄奉職命材登良不敢私違¶
<pb:KR4h0022_WYG_831-3b>¶
當時自齒朝之士而上以及下百吏職事官闕一人將¶
補必取其良然而河南同時於天下稱多獨得將相五¶
人故於府之叅軍則得我公於河南主簿則得故相國¶
范陽盧君(集作/公)邁於汜水主簿則得(集有/故字)相國今太子¶
賓客滎陽鄭公餘慶於陸渾主簿則得相國今(集作今/相國)¶
吏部侍郎天水趙公宗儒於登封主簿則得故吏部尚¶
書東都留守吳郡顧公少連盧公去河南為右補闕其¶
後由尚書右(集作/左)丞至宰相鄭公去汜水為監察御史¶
<pb:KR4h0022_WYG_831-4a>¶
佐山南軍其後由工部侍郎至宰相罷而又為趙公去¶
陸渾為右拾遺其後由給事中為宰相顧公去登封為¶
監察御史其後由京兆尹至吏部尚書東都留守我公¶
去府為長水尉其後由膳部郎中為荆南節度行軍司¶
馬遂為節度使自工部尚書至吏部尚書三相國之勞¶
布在史冊顧吏部慎軄小心于時有聲我公愿潔而沉¶
宻開亮而卓偉行茂於宗事修于官嗣紹家烈不違其¶
先作帥(蜀本/作扞)荆南(集作/南荆)厥聞休顯武志既揚文教既(蜀/本)¶
<pb:KR4h0022_WYG_831-4b>¶
(作/亦)熈登槐賛元其慶且至故好語故事者以為五公之¶
始迹也同其後進而偕大也亦同其稱名臣也又同官¶
職雖分而功徳有巨細其有(集無/有字)忠勞於國家也(蜀本/有亦)¶
(字/)同有若將同其後而先同其初也有聞而問者於是¶
焉書既五年始立石刻其語于(集無/于字)河南府叅軍舍庭¶
中於時(集作/是)河東公則為右(三字集/作為左)僕射宰相出藩大¶
邦開府漢南鄭公以兵(集作/工)部尚書留守東都趙公以¶
吏部尚書鎮江陵漢南地連七州戎士十萬其官宰相¶
<pb:KR4h0022_WYG_831-5a>¶
也留守守(集作/之)官居禁省中嵗時出旌旗序留司文武¶
百官于宫城門外而衙之江陵故楚都也戎士五萬三¶
公同時千里相望可謂盛矣河東公名均姓裴氏¶
　　　邠寧(集有慶三/州三字)節度饗軍記　李　觀¶
朗寧郡王張公擁七尺之節臨三州之師牧我邠荒藩¶
我雍疆德邁乎龔黄(文粹作威/厲乎廣漢)聲稱(文粹作及/集作陵)乎四隣¶
戎無南侵國無西憂師嚴民釐(文粹/作整)封守晏如聖上聞¶
之曷(二本/作何)嘗不負扆而咨(文粹/作嗟)之因乃寵以彤弓嘉以¶
<pb:KR4h0022_WYG_831-5b>¶
墨書乃慰乃止曷日而無哉(二本有於是仗鉞揔戎之/臣咸望公而歡懼能無稱)¶
嘻(二本/作于)維朗寧之率(文粹作卒/一作師)已杖(文粹/作仗)誠而自獲(集/作)¶
(而曰䕶文粹/作而言曰䕶)拜錫之光聖上之寵崇朗寧足以勵(集作/厲)¶
不戮力之臣然斯事也君臣之殊尤敢不(集作/弗)述之而¶
己焉(文粹無/此字)哉越春王二月(五字文粹/作越三月)河澌未流東風¶
始凑(集作/輳)優柔委蛇(二本作/逶迤)公被(二本作/被公)軍容(文粹/作令)公¶
曩奉詔親率師備敵乗虛君命未復不自議還雖閫外¶
得専(文粹作/顓下同)亦大有所不専也於(文粹/作于)是軍吏之職事¶
<pb:KR4h0022_WYG_831-6a>¶
者進伏於戱(文粹作鉞/集作麾)下曰舊(文粹/作實)以是月賞功息勤¶
惠老及疾哀死及孤厥死無怨厥生而愉所以觀(文粹/作被)¶
(集作/數)軍實賚師徒實舊典也違之不孚公從之乃揀(文/粹)¶
(作/練)令辰豁連城皷於四門聲(二本/作斾)於四墉日既登塵不¶
騰窮隂開(文粹/作閉)淑氣升軍聲歡康儲輿靁硠翕乎萬(文/粹)¶
(作/衆)民凑(二本/作輳)乎互(疑/)羗空山之木春近塞之草芳朗寧¶
乃鳩文武之吏列而為行東南(文粹作西/集作面)向闕而再拜¶
如蒙上之命命之然後申號而惠周升堂而澤溥(集作/鋪)¶
<pb:KR4h0022_WYG_831-6b>¶
賁育之倫列於軍(集作/于公)之宇校師之士次於軍(集作/于公)之¶
堂進如風行(文粹作進/猶風趨)坐如雲屯旌旗蔽虧(二本/作日)刀(文/粹)¶
(作/刄)㦸交光公於(文粹/作于)是衆食而食衆安而安士盡感之¶
緩(緩字集/作優用)醉飽而御酒餚是日饗軍(二字二本作/朗寜軍中)無滛¶
樂(文粹/作聲)無亂音左(二本/作右)金皷名(二本/作左)羽旄是(二本/作所)以奮¶
武之烈(二本/作觀)壯軍之容其餘管磬之歡(集作/讙)絃匏之繁¶
罔不合奏(二本/作簡)節配(文粹/作諧)雅音俾三(文粹/作重)軍之士(文粹/作夫)¶
(集作/衆)毅其氣龢其心羣羌之長釋我俘歸我侵少壯薰¶
<pb:KR4h0022_WYG_831-7a>¶
薰(集作/重鋭)老疾謳吟䘲化為祥虜趨為擒洪矣偉矣朗寧¶
之理明徳惟深(二本二字作/遐被者乎)乃知夫(文粹/作于)致饗者不止¶
乎味能(集作/張)樂者不止乎聲則人(二字二/本作仁)可以碩其膚¶
和可以齊(文粹/作暢)其情故朗寧之饗士兼其威以和(二本/作兼)¶
(以仁/龢)彼之饗士從其羶以腥(九字集作彼之饗士獨以/羶腥文粹作被之豈以羶)¶
(以/腥)猗之哉武之徳(二本作武/有七徳)朗寧其一二(二字一本/作繇二三)焉¶
于時嵗紀協洽國家郊上帝(二字二/本作禮)之明年觀布衣來¶
逰賔公之筵宗盟兄侍御史益有文行忠信而從朗寧¶
<pb:KR4h0022_WYG_831-7b>¶
之軍惡羣小之日取媚也故不自書命觀書之曰子之¶
文直長於記事益知之乃題曰邠寧節度饗軍記¶
　　　鄂政記　　　　　　　　　舒元輿¶
髙平公以今皇帝三年春出鎮鄂實澤國地連大别雲¶
夣洞庭穆陵控扼勝勢號為東南巨鎮與江陵會府不¶
侔來臨者茍能惠百姓軍旅必咨怨茍能富軍旅百姓¶
不堪命二徳既不易備朝廷亦難其材自髙平公為政¶
顓以誠信惠和撫下軍旅受其撫勇知方百姓受其撫¶
<pb:KR4h0022_WYG_831-8a>¶
耻且格繇春到秋政與稼且成至明年公知民心安軍¶
心雄乃次視閭井城隍有陋狹不快人心者皆開張治¶
本鄂城置在島渚間土勢大凹凸凸者頗險凹者瀦浸¶
不可乆宅息不可議制度公命削凸堙凹廓恢閭巷修¶
通衢種嘉樹南北繩直㧞瀦浸者升髙明湖澤瘴癘勿¶
藥有愈郡城舊制陋屋駢聫自十二㦸南直土地隘塞¶
若人胷(闕/)不開將佐序宇次第甚牢落州佐掾署亦牢¶
落公正立㦸間指吏徒折去陋屋南抵城墉下南面北¶
<pb:KR4h0022_WYG_831-8b>¶
嚮立射侯軍容佐西翼東嚮立牙門料將院東翼西嚮¶
立州佐六掾院長廊聯軒萬門呀呀中央廣除得以講¶
校戎律班布等列霜㦸洞啓公堂耽耽每至朔望日(三/字)¶
(一作朔日之/二望日之二)軍吏畢謁威容大修有以見堂堂儀觀不¶
可觸犯也然後知皇唐諸侯王之為貴耶鄂之軍實三¶
萬先時營宇皆曲陋低下嵗有墊溺師徒患之公心亦¶
患之引車出郡壘東門之外良地伏在莽下公自得心¶
識手開畫之創新營凡一十五所合三千間瓦鱗鱗檐¶
<pb:KR4h0022_WYG_831-9a>¶
盈盈軒門對開欲(疑作/欱)呀風雷若有神物借助其功觀¶
人駭目目不前見居人廬舎先不如法者皆自我如法¶
肯與𤨏𤨏胷臆經營細碎不副大君(一作/軍)委重柄之意¶
者齊肩乎則知公之為政不専於鄂枝郡亦猶鄂復明¶
年廵封畧問遐邇一若門門有公猶(疑/)將校僚吏卒伍¶
元元咸不勝公惠熈熈相賀自謂長庇公徳宇下道路¶
合聲王人中貴聞政聲到闕下天子聞至五年冬十二¶
月下詔徴公尹河南河洛人賀聲動河洛江漢人唁聲¶
<pb:KR4h0022_WYG_831-9b>¶
動江漢天子又聞二地人賀唁聲愈知公仁深不三月¶
復遷公福上黨上黨父老喜躍擕壺漿簞食逾太行迎¶
太行素險巇鄂人聞上黨父老迎我公過太行去若火¶
入腸臟相與自相尤曰我曹皆公庇䕃貽惠父母生我¶
公實活我今公去郡恨無史氏記不書我公徳不光照¶
本邦是我曹負公也非公負我曹也胡不率大宣聲音¶
詠思我遺愛使溢衢陋巷㡬採教化者聞必寓於風雅¶
立(疑/)則天子史官得詳載史策遺愛遺惠豈謝古人耶¶
<pb:KR4h0022_WYG_831-10a>¶
是心愈見公徳如卿雲景星所出必為國瑞所至必為¶
人福不顓在一方而己某聲名陋小未縻人爵不敢擅¶
斷石懼累公徳但直錄鄂人詠思之言將上告天子史¶
官厭塞鄂人望若河南遺愛洛多君子因以為民(疑/)詳¶
矣上黨新政方大未可測酌非陋文褒述也¶
　　　夀州䕶軍大夫梁公創制功績記¶
　　　　　　　　　　　　　　　劉恭伯¶
大中戊辰嵗帝命侍臣梁公承又䕶軍戎於夀陽郡其¶
<pb:KR4h0022_WYG_831-10b>¶
至之日乃言曰兹地之廣控淮淝之川壓荆楚之要兵¶
多而稼稀俗薄而人囂非通於吏理者曷能保和之今¶
常侍渾公政成而理平俗㤗而人安消灾沴為和氣變¶
凶荒於夀域上下胥悦人其㤗寧公之致政也如是我¶
之撫戎思有其力(一作/立)乃曰士卒之有貧者若吾之不¶
足於身也有不安其居者若吾之無其室家也顧力無¶
以恤將何以字之不欲勞於下而成已之私害於人而¶
就己之欲雖有經度何成厥功忖度日深乃得其畫曰¶
<pb:KR4h0022_WYG_831-11a>¶
廢寺之材年乆而腐用無所堪我將拆而為薪以貨之¶
於是得錢六十萬置樓邸於旗亭之衝嵗收其利以助¶
用摭拾其餘貨以創軍營二所度木於山價必賤鳩傭¶
於外賞必厚就使以悦人忘其勞量其有無節費就省¶
減私儲而足食添月俸而酬工率已儉身乃著成績士¶
卒之富者樂其業貧者安其居歌謡諠愉令美充塞公¶
曰軍旅之士既安且寧吾之署曹宜革其舊乃恢其垣¶
墉髙其閈閎崇廊四注以廻合層構中開而崷崪易隘¶
<pb:KR4h0022_WYG_831-11b>¶
陋為輝煥化卑庳為宏敞浹旬之間創制斯成掲焉中¶
闢豁若天造完葺既備周視其間曰水程無送迎之所¶
何以遲嘉賓而申揖讓之禮是乃擇勝槩之地立逰觀¶
之亭斬伐而竒勢出芟夷而佳境見南軒翼舒飛陛雲¶
聳導流泉於砌下植嘉木於庭中遥峯疊嶂屏列在目¶
郡邑之人日逰其下輪跡荐至不絶於路是知兹地自¶
然而生其為景象也因公而成以為廢興在人而不在¶
時在於營搆出我心匠以其介直聞於時創制也勤而¶
<pb:KR4h0022_WYG_831-12a>¶
功不宣威以役人不狥己以使下郡邑不擾而厥功成¶
其大將官僚纍而請曰公之撫戎也三年而人無犯於¶
今朝闕有期再欲陳乞保留周嵗以副羣心常侍公乃¶
拜章上聞允叶誠請俄而天書下降褒讃其功詔曰委¶
以腹心是資信實有勞可奬即懋新恩宜加内府局令¶
歡聲溢衢逺近咸慶遂使覩事者增榮聞風者益勸公¶
之才識敏達恪勤公忠猶居外藩未展寵畧付之戎旅¶
可以夷静邉塵委以中樞可以肅整天禁而今而後必¶
<pb:KR4h0022_WYG_831-12b>¶
見大用之有期矣恭伯幸以筆札佐于常侍公之門日¶
熟政能觀其成績顧惟不敏敢不承命而書大中五年¶
正月二十四日記¶
　¶
　¶
　¶
　¶
　文苑英華巻八百三十一¶
