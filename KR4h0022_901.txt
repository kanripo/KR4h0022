# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:09.739957
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷九百一
<pb:KR4h0022_WYG_901-1a>¶
欽定四庫全書¶
　文苑英華巻九百一　　　宋　李昉等　編¶
　軄官九(東宫/官二)¶
　　太子少傅竇希瑊碑一首¶
　　贈太子太保伊慎碑一首¶
　　太子少保韋君碑一首¶
　　　太子少傅竇希瑊神道碑　　李堪然¶
若夫懸象著明保傅繋三台之位厚徳載物公侯分五¶
<pb:KR4h0022_WYG_901-1b>¶
嶽之尊環耀魄而布隂陽佐林蒸而平水土斯所以寅¶
亮天地寧濟寰區自匪氣稟英靈藝兼文武發揮成務¶
之本模楷具寮之徳則何以弼諧邦教調䕶元良粤惟¶
纂懿前修追蹤上哲總淳粹以秀出偶㑹昌而挺生贒¶
戚載彰寵光崇賁者其在我司空豳國公乎公諱希瑊¶
字美玉扶風平陵人也昭成皇太后之介弟開元神武¶
皇帝之元舅即隋工部侍郎左右武侯大將軍納言司¶
空上柱國陳國公抗之曽孫皇朝駙馬都尉工部禮部¶
<pb:KR4h0022_WYG_901-2a>¶
二尚書右領軍大將軍殿中光禄大夫上柱國莘國公¶
誕之孫太常卿潤州刺史贈太尉荆州大都督上柱國¶
豳國公孝諶之元子也而自祥生石紐祚啓金刀盛葉¶
與塗山比崇長發將觀津方永文昭武穆帝載矢之於¶
典謨累將重侯后族布在於方冊故得國華人傑躡振¶
古以騰芳服冕乘軒迄昌辰而益茂莫不歌鍾繼響喧¶
喧連北里之音邸舘相望藹藹並東都之盛歴代之所¶
推挹豈可一二談哉公鼎伷標華公門争秀(一作/祉)仰庇¶
<pb:KR4h0022_WYG_901-2b>¶
軒星之曜傍通間氣之英天生仁智之姿日用温㳟之¶
性弱齡志尚卓爾多竒阮瑀之朗朗無䨇黃憲之汪汪¶
不測豈可同年而語也年十有五補修文舘學生鼓篋¶
上庠橫經太學中年考檢僉我大成屬穹昊䧏災髙宗¶
厭代白雲方馭攀鳯駕而無追素幘為郎翊龍輴而暫¶
往既調授潞州叅軍尋遷常州司兵叅軍事上黨關山¶
毗陵郡邑既承君子之命又叅從事之班夫惟濫觴盖¶
兹而始秩滿入拜安國相王府功曹叅軍乆之遷為屬¶
<pb:KR4h0022_WYG_901-3a>¶
時睿宗之藩潜龍徳在田猿巖尚啓累接曵裾之侣屬¶
陪飛盖之逰樂善載歡承恩莫二唐景雲元年睿宗登¶
極加朝散大夫除殿中尚食奉御黄金兼錫朱紱増榮¶
調九沸於宸羞薦八珍於帝膳景龍元年又遷為太府¶
少卿兼知尚食事司帑藏之珍□奉雲天之宴樂㡬承¶
恩奬増峻寵章二年加銀青光祿大夫殿中監乗輿服¶
物御府斯殷纂慎日宣𤓰牙尢寄曽未踰朔又拜左右¶
千牛衞將軍而帝謂公曰朕昔在藩嘗居此軄而其宿¶
<pb:KR4h0022_WYG_901-3b>¶
衞親近今故授卿其承寵私有若是也衞鉤陳於北極¶
應上將於南蕃榮冠等夷地兼勲戚雖古之位踰九卿¶
班同三府者亦無以方焉先天元年遷金紫光祿大夫¶
右散騎常侍兼檢校光祿卿無何又正除光祿侍中同¶
掌印毦(一作/珥)貂蟬郎中改名攸司殿掖豈有髙堂擅青¶
龍之疏張湛推白馬之名兼而有之不其榮矣開元二¶
年遷太子少傅襲爵豳國公加賜食實封二百户以六¶
行之姿翼千鈞之務琢磨光乎玉裕輔導整於銅樓有¶
<pb:KR4h0022_WYG_901-4a>¶
華廙之清簡富匡衡之法義庶常儀刑八(一作/帝)座通籍¶
二宫福履有綏䧏年惟永而過隙之影背閶闔以言旋¶
但閱川之波辭少海而無返開元五年嵗在丁巳冬十¶
月丁巳朔十六日甲戌暴薨於東都章善里之私第春¶
秋五十有四嗚呼哀哉慟感宸旒有切渭陽之念哀纏¶
士庶逾深鄭國之悲粤翌日聖上舉哀於洛城南門輟¶
朝三日贈司空荆州大都督賻八百段米粟八百石及¶
東園秘器㓙事葬事官給務令優厚仍令將作大匠韋¶
<pb:KR4h0022_WYG_901-4b>¶
凑充使監護河南少尹秦守一為副鴻臚少卿李顒持¶
節齎壐書弔祭儀仗送至墓所并為立碑發引之日令¶
工部尚書劉知柔祖祭有司考行謚曰某禮也渥命優¶
洽事越彛典惟公䧏靈純嘏禀秀中原風範自髙衣冠¶
甚偉雖地稱金宂外家之罷克崇位翊瑶山儲輔之尊¶
斯在而謙以約已徳以潤身九列重其章眀百寮仰其¶
忠儉夫所謂貴而不驕志眀而晦者無廼踰於公乎名¶
命雖臨濛暉莫駐佳城欝欝遽開京兆之阡詔葬紛紛¶
<pb:KR4h0022_WYG_901-5a>¶
即赴畢原(一作/酆)之路旌旐飛飜而笳皷噎恩容衞動而¶
行路悲嗣子朝散大夫行太子典設郎錬次子太子内¶
直郎鋼等衘恤哀毁退(一作/進)而不及粤以開元六年夏¶
四月九日癸酉歸葬於京兆咸陽縣洪瀆川之北原八¶
水分流五陵交對星辰照爛於東井烟景宻邇於西岳¶
龜言筮告此地攸安萬古千春徳音何託惟披文與相¶
質恪奉絲綸冀地乆而天長永昭徽範下才不敏敢述¶
銘曰¶
<pb:KR4h0022_WYG_901-5b>¶
昭昭茂族赫赫崇庸石紐疏系金刀建封軒皇代稟間¶
氣時鍾鳴隂必嗣嘯谷相從越洎我公秉心貞吉肇逰¶
庠序歴代天秩東郡勞人西都賦質龍飛偶運鵬圖匪¶
日絲綸驟委章紱増榮既典六尚俄昇九卿鉤陳任切¶
武衛資英左右惟允於斯作程獻替嘉猷載司光祿琢¶
磨儲範方調鼎餗懵矣神心宜㢤(一作/載非)倚伏曽不遐壽¶
奄焉薨覆帝念元舅情深渭陽輟朝興慟詔葬哀傷亟¶
峻典禮逾崇寵章鼎門南出畢陌西長旐引輤軒笳隨¶
<pb:KR4h0022_WYG_901-6a>¶
魂輅容衞哀咽山川廻互秦塞從指漢原已暮紀盛烈¶
於豐碑庶有旌於武庫¶
　　　故光禄大夫檢校尚書右僕射兼右衛將軍¶
　　　　南充郡王賜太子太保伊公神道碑¶
　　　　　　　　　　　　　　　權徳輿¶
昔伊尹相湯伊陟相大戊咸有一徳格于上帝其後伊¶
籍以敏辯仕蜀為將軍伊馥以勇力佐魏為司空曠遼¶
(集作/僚)綿代復纉休緒者曰南充郡王諱慎字寡悔剛毅¶
<pb:KR4h0022_WYG_901-6b>¶
勇悍鷹揚鶚立勞勤四朝終始一心渉覧春秋戰國䇿¶
太史天官五行之書用善射中正(集無/正字)鵠補廣州綏南¶
府折衝都尉丁太夫人之(集無/此字)憂以毁瘠聞初公之孤¶
也㓜不知先子之殯將祔二尊日號于天䰟交神遌肹¶
蠁誠感壤而樹之率禮無違大厯中嶺南禆將哥舒晃¶
盗殺其帥吕崇(集作/嵩)賁以亂竊據府中南方蕭然江西¶
連帥路嗣㳟承詔出師命將孟瑶暨公討之(集作/以討)公以¶
水陸士徒分道皷行晃之謀主蘇渙騎將王眀恱鴟張¶
<pb:KR4h0022_WYG_901-7a>¶
蟻聚皆據扼害公曰㓂不可翫勝無幸焉毒之酒(集作/酋)¶
腊盡在是矣疾力作(集作/交)捽必亟吾中乃舂其喉而潰¶
其腹斬首三千級下韶州其眀年戰于把江口水道湍¶
悍戈船赼趄公浮筏寘薪迎風縱熖㓂之燋没於水火¶
者終夕有聲又眀年軍于濬(集作/渭)口于端州戰(集無/戰字)于¶
潮陽次于交廣(集作/廣州)冬十月斬晃渙于泔溪掲其首以¶
徇幕府上功拜連州長史授撫處江三州别駕建中初¶
徳宗訓齊萬方端正百度以梁崇義負阻江漢未嘗㑹¶
<pb:KR4h0022_WYG_901-7b>¶
朝詔東諸侯分道問罪公實領江西偏師歸(集無/此字)而統¶
于希烈希烈以牒書署公漢南漢北兵馬使公眀置(集/作)¶
(智/)牢讓獨率所部兵大破翟輝於蠻水俘徒三萬以至¶
于斬崇義平江漢厥功居多希烈愛公愈深而公懼之¶
愈切一旦决與數騎遁歸既而希烈以急上(集無/此字)變聞¶
且賂公以堅甲善馬為之反間宻詔嗣曹王即訊因俾¶
論公如法公方握兵符在境上㣲聞有命歛手就召曹¶
王挹公名義偉公姿材取酒為壽交歡感泣手疏上列¶
<pb:KR4h0022_WYG_901-8a>¶
辯其寃誣委之先偏激以自效乃略黄梅次長平遇劇¶
賊韓霜露引滿中股斃於萬衆之前其徒相蹂蹈死者¶
十七八投蔡山(集作/州非)取蘄州䧏山㓂李良領蘄州刺史¶
剖符為王加御史中丞興元廵狩之嵗使臣底貢次于¶
蘄口時希烈已屠䧟大梁遣其腹心杜少誠引勁兵絶¶
江流公行師七千列樹三柵破之於黄崗少誠遁走斬¶
騎(集無/此字)將許少華封其尸為萬人冡進圖安州希烈遣¶
其甥劉介靈(二唐書/作介虛)來援迎(集無/迎字)擊於應山生得介靈¶
<pb:KR4h0022_WYG_901-8b>¶
與郭嵩李廷玉䧏七千人收户一萬四千人夫婦男女¶
耕桑安堵乃督安州加御史大夫真食百户(集作/室)二年¶
五月引兵攻段(集無/此字)隨走康叔於厲鄉獲馬牛輜重以¶
益軍實表偽署刺史李惠登為之刺史終以理行聞十¶
二年用乆次就加右散騎常侍後三嵗天子以公積功¶
勞使中貴人持命書金印即授公節度觀察使且裂齊¶
安為之(集無/之字)支郡尋詔公兼統荆洪潭三道之兵討叛¶
於蔡敗之於三州港營於義陽戰于申斬級千數有詔¶
<pb:KR4h0022_WYG_901-9a>¶
班師就加刑部尚書進右僕射今天子嗣位拜章入覲¶
真授右僕射俄檢校左僕射兼右金吾衞上將軍坐細¶
故退為右衞將軍眀年復檢校右僕射兼右衛上將軍¶
元和六年十二月晦寢疾薨于光福里不及懸車者二¶
嵗追賜(集作/錫)太子太保同盟諸侯皆使其命介來弔祠¶
視䘮事眀年夏五月庚申葬于萬年縣某原鹵簿騎吹¶
加(集作/如)彛禮初公之曽王父皇太子通事舍人澄生左¶
衞長史恱恱生贈太子太保衡公之祖穪也積善餘裕¶
<pb:KR4h0022_WYG_901-9b>¶
追崇以大惟公以武毅通文理硯席餘(餘字集/作楷𨽻)師心自¶
得感慨出倫談辭如雲起南方禆校履(集作/屢)䧟軍陣發¶
若猛鷙不辭劇昜急病而益裕其才履危而不怵於邪¶
悃愊忠直為中興名將以至於授英蕩題龍泉有功烈¶
勲勞於天下脫劔薦紳從容漢廷徼循師長文武二品¶
啓禮歸全追榮宫師豈徒然㢤公之息男十六人其冢¶
嗣曰宥左領軍衞將軍押右神䇿軍牙門之軄能率義¶
順(集作/訓)以揚家聲初公來朝也詔宥以侍御史領安州¶
<pb:KR4h0022_WYG_901-10a>¶
刺史繇二千石入筦南北軍教忠移孝情禮盡在宥以¶
鄙夫與太保居同里閈具以理命遺緘辱徵其(集作/斯)文¶
表諸神道不敢誣也銘曰¶
在殷保衡負鼎而相惟唐南充推轂為將泔溪之刑嶺¶
表乃平蠻氷之揵漢南以清蔡兇滔天曹邸皷行公率¶
武旅迅如風霆蘄春安陸連下劇城(集作/地)專地(集作/城)建¶
牙𢎞大名器交修威惠較著功利秉(集作/介)圭㑹朝脫躧¶
師帥南宫端右武侯緹騎沐浴休眀保完富貴嵗䧏婁¶
<pb:KR4h0022_WYG_901-10b>¶
兮月大吕一氣散兮無處所鼈甲車兮馬鬛封九原夕¶
兮閟音容掲此介石厥聲無窮¶
　　　故太子少保贈尚書左僕射京兆韋府君神¶
　　　　道碑　　　　　　　　　吕　温¶
山之大者匿峯巒含氣象積髙無倪而不見其險孕粹¶
有物如(集作/而)不知其神此其所以為大也徳之全者毁¶
圭方黜(集作/㸃)皎厲靈機宻運如(集作/而)智不驚愚遐摽特¶
立而迹無變俗此其所以為全也然則太山髙而可陟¶
<pb:KR4h0022_WYG_901-11a>¶
全徳近而難知我求其倫見之於少師公矣公諱某字¶
某京兆杜陵人其先帝堯光宅讓徳儲慶建國命氏列¶
于夏商相胄卿族繁于漢魏代濟不殞煥焉(集作/為)盛門¶
大王父諱某皇朝主客郎中萊濟商三州刺史王父諱¶
某倉部郎中大原少尹贈秘書監烈考諱某檢校都官¶
郎中嶺南節度行軍司馬贈同州刺史或以瑚璉之器¶
纔施郡政或以巖廊之姿僅及戎佐與時俱息從道而¶
汚屈不試於當年啓莫京於身後公生而岐嶷弱而老¶
<pb:KR4h0022_WYG_901-11b>¶
成渾粹不散清眀虛映朱絃遺音而宫商自韻大圭不¶
琢而符彩溢發邈矣(集作/是)天爵爛乎人文皷鐘之聲日¶
逺卿典之譽來逼釋褐太子正字與仲弟正卿以賢良¶
偕徵䇿入異等冥鴻(集作/鴻冥)䨇舉當代榮之授髙陵主簿¶
遷監察御史改殿中内供奉東都留守判官即拜東臺¶
殿中(集作此/二字)侍御史叅畫惟允持繩不回河洛之間風¶
聲尚在徳宗躬决庶政本於尚書責成曹郎綜練材實¶
薦出方伯時超貳卿二十年間斯為極遷(集作/選是)公由是¶
<pb:KR4h0022_WYG_901-12a>¶
前後遷刑部吏部員外郎吏部郎中奏議推羙彌綸成¶
績南宫之故事存焉于時戡復日近勲勤者衆都市惰¶
㳺盡垂金紐邦畿豪奪半賜丹書輕禽逸於踈網悍馬¶
駭於柔轡上思懲抑必假(集作/挨)良能公由是前後歴奉¶
天長安二縣令仁護鰥惸智鈐豪右輿人之道(集作/遺)詠¶
在焉望由實濟任以望重選曹未㡬遷給事中既居駮¶
正之司不撓當官之論屬東南嵗歉俾乂惟難出為常¶
州刺史天寳之後中原釋耒輦越而衣漕呉而食一隅¶
<pb:KR4h0022_WYG_901-12b>¶
重困五紀于兹公臨之清貞結以忠恕固存(集作/固給)惠寡¶
務嗇勤分一法以去其侵渙多方以備其灾患以逸道¶
而使繕完允濟以與道而取賦入先期聲聞天朝考績¶
連最轉蘇州刺史二境之間百里而近靈源自出殊𣲖¶
共清膏澤所霑異壤同潤下車朞月報政如初加秩賜¶
金借留累嵗無何彭沛䘮師兵驕地偪安危所繫朝論¶
(集作/議)難之乃以公檢校秘書監兼御史中丞賜紫金魚¶
袋充徐泗節度行軍司馬重其威望將委旄鉞而未命¶
<pb:KR4h0022_WYG_901-13a>¶
程伯徐方之軌既同不見賈生宣室之徵遽至擢吏部¶
侍郎倫品甄眀通簡節適勢有探湯之熱我以静濯衆¶
有皷簧之喧我以心聽馴致其羙闇然日彰不求無失¶
職之人人自以為不失職矣輟拜京兆尹徳刑交修寛¶
猛相濟匪設鉤距物無遁情匪曜鋒鋩機無滯斷浩穰¶
之理不肅而成不求無不欺之吏吏自以為不能欺矣¶
俄改太子賔客辭劇就閒圖南之勢一息選徳求舊居¶
東之命惟重遷檢校工部尚書兼御史大夫充東都留¶
<pb:KR4h0022_WYG_901-13b>¶
守東都畿汝州都防禦使自盗起幽陵兵屯諸夏渉淮¶
而北軍國異容分陜以東古今殊寄公講信修睦外張¶
保釐之政完備訓戎内寓折衝之令矛㦸不露徳耀藹¶
然遐邇頓首以承風強暴革心而知懼今上嗣統就加¶
檢校吏部尚書方入諧僉屬毗賛大化不幸嬰疾表求¶
退頥(集作/歸)優詔除太子少保冀其休復將有後命神祗¶
竟昧藥禱無真(集作/&KR1113;)以元和元年三月十二日薨於東¶
都履信里之私第享年六十有四寵贈尚書左僕射輤¶
<pb:KR4h0022_WYG_901-14a>¶
車西歸制使賻弔太常褎議謚曰某公哀榮備矣夫人¶
河東裴氏侍中耀卿之孫給事中臯之女徳門(一作/行)鍾¶
羙淑問(集作/聞)充塞蕣華(集作/榮)早落蓍兆叶期即以是年¶
五月二十一日合葬于萬年縣髙平鄉少陵原禮也公¶
孝悌天至行有餘力仁義性徳匪俟服膺不餙表以近¶
眀(集作/名是)每(集作/恒)縱心如(集作/而)中矩清虛簡淡而應物不¶
倦通曠夷昜而及門無雜不尚意氣而然諾篤志不好¶
臧否而鍳識超倫與故相國齊江西映穆宣州賛賛弟¶
<pb:KR4h0022_WYG_901-14b>¶
侍御史員為文章道義之友可以視其所親矣今吏部¶
郎中扶風竇羣杭迹毗陵退身進道公三揖郡榻之上¶
一振天墀之下不數嵗間蔚為重器可以視其所與(集/作)¶
(舉/)矣分正東郊開府辟士則有今右司郎中燉煌叚平¶
仲倉部員外郎安定皇甫鏄禮部員外郎清河張賈泊¶
(集作/此字)京兆尹韋詞(集作/嗣)隴西李景儉中山衞中行平陽¶
路隨皆羣彦之秀出一時之髙選可以觀其所任矣加¶
以志尚幽逺冥搜好古所居第必有松石之致退公暇¶
<pb:KR4h0022_WYG_901-15a>¶
日常以圖籍自娯一字愜心金玉不顧片言同趣布褐¶
無間亹亹然若見道之所存陶陶然不知嵗之云晏於¶
戱䇿名從事四十餘年朋友罕聞得䘮之言家人莫見¶
喜愠之色坦懐以處推分而行無怨(集作/恩)於人人亦無¶
怨(無集/作不)無猜於物物亦無(集作/不)猜履信順以優㳺保福¶
祿而終始其名敎之大雅者歟有九子長曰元貿前常¶
州義興縣尉次曰榖前邠州司倉次曰璋郷貢進士能¶
修詞立誠克家致羙茂揚風訓休有令問(集作/聞)其次某¶
<pb:KR4h0022_WYG_901-15b>¶
某等皆殊資異識登於(闕/)齡(集作/齒)慶善之餘也以某獲¶
窺墻仭見託篆述䆒賢人之業信而無媿申孝子之志¶
直而不文其詞曰利建于商介圭作寳爰立於漢緇衣¶
改造克昌厥𦙍奕世載考亞尹擅名郎中懐道莫躋貴¶
仕莫享難老藴靈儲休以啓少保丕(一作/不)顯少保其徳¶
愔愔有綽(集作/悼)遐姿曠哉靈襟顯仁山立藏用淵沉煦¶
如冬陽藹若春隂白圭三復克保眀心黄鍾九變莫匪¶
和音静專動直謙進柔克宜踐公輔以楨王國促路頓¶
<pb:KR4h0022_WYG_901-16a>¶
軌中天墜翼少陵右(集作/古是)原拱樹寒色窮壤可弊唯名¶
不失金石垂之以慰罔極¶
　¶
　¶
　¶
　¶
　¶
　¶
<pb:KR4h0022_WYG_901-16b>¶
　¶
　¶
　¶
　¶
　¶
　¶
　¶
　文苑英華卷九百一¶
