# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:08.690993
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷八百八十
<pb:KR4h0022_WYG_879-1a>¶
欽定四庫全書¶
　文苑英華卷八百八十　　宋　李昉等　編¶
　家廟一(此下三卷英華所編/失作者先後今正之)¶
　　崔太師家廟碑一首¶
　　郭子儀(元題作/英乂非)家廟碑一首¶
　　烏氏家廟碑一首¶
　　　故中書令(一作/丞相)贈太子太師崔公廟碑¶
　　　　　　　　　　　　　　　韓雲卿¶
<pb:KR4h0022_WYG_879-1b>¶
戊申年(一作/嵗)六月尚書右(一作/左)僕射趙國公圓薨天子¶
罷朝三日䘮禮贈賻加異常數&KR0457;贈太子太師諡曰某¶
(唐書諡/昭襄)嗣子褒遵荷先訓敦率舊禮五月而葬二十五¶
月而祥既祥(一無此/二字)始立廟于(一無/于字)洛邑曰考廟皇考¶
廟階二尺有七寸(一作二/大有七)從四尋衡八尋三尺(一作/户)五¶
(一作/立)楹外垂四阿巧塓采&KR0122;(一作/綵繪)不施(一作/施以)丹艧齋宫¶
㸑室庭垣稱之因述(一作/連)族氏勲躅諸路(一作/清顯)眀銘其¶
徳太師崔姓(一作/氏)清(一無/此字)河東武城人也系于齊著于¶
<pb:KR4h0022_WYG_879-2a>¶
漢荷先少師之教純孝温重禀受元和緯武經文為國¶
梁柱賊臣禄山憑犯河華𤣥宗順動南巡(一作/逰)蜀漢公¶
為居守有扶翊再造之勲凾洛阻絶人罹蠆毒肅宗振¶
旅朔郵戡(一作/殱)静禍亂公為宰衡有翼賛匡(一作/戡)復之¶
謀山越之難河泗之竟(一作淮/泗之疑)公領楊州宣風淮楚有¶
剪攘威鎮之績於惟茂勲莫與為疋(一作茂勲盛/業疇為公比)禮曰¶
以勞定國則祀之能禦大災則祀之能捍大患則祀之¶
是宜廟食以銘于鼎以九月初朔之日寝廟既成庭除¶
<pb:KR4h0022_WYG_879-2b>¶
既平備器撰服潔儉中禮(一作潔服備/器儉而中禮)先享七日致齋¶
具物水草陸産醴酪牲牷之備外盡物也色温行恐(一/作)¶
(捥/)身詘(一作/屈)意愉如懼不及内盡志也禮卒奠撤齋荘¶
之色如存焉歎息之音如聞焉君子曰吾觀崔氏之享¶
有以知褅嘗之義焉古者諸侯立五廟廟有鼎與樂有¶
國之制侯伯有爵而無土廟有鼎祭有樂不克立五廟¶
而立三廟不銘于鼎而銘于碑其銘曰¶
顯顯太師天孕鴻才恢張碩勲光照台階(一作輝/輝衡台)惟昔¶
<pb:KR4h0022_WYG_879-3a>¶
奸兇蝕恩(一作/飲息)犯順乗(一作/當)時無虞區域(一作/宇)駭震𤣥¶
宗南巡功著巴岷肅宗戡復勲揚册牘彌廓(一作/銷殄)氛祲¶
宣眀日月於惟太師誰将比烈爰自鼎司出鎮淮夷外¶
有亂虜内有疑師欽和畏威逺邇来思於維太師為國¶
藩維功以殱災勞以定國詳考祀典禮存廟食爰立寝¶
廟不忘儉易卑不狭陋廣不踰制&KR0008;&KR0008;(疑作毣毣漢鮑/宣傳竭毣毣之)¶
(思毣音沐/謹愿貎)孝子愉愉其志齋荘慤誠庶物臻備爼豆斯¶
設神将来暨嵗時迭移霜露荐至徳流慶延昌庇後嗣¶
<pb:KR4h0022_WYG_879-3b>¶
(從爰自至/此文粹無)¶
　　　郭子儀家廟碑　　　　　　顔真卿¶
昔申伯翰周降福於維岳仲父匡晉演慶於筮淮而猶¶
見羙詩人騰芳史册豈比夫神眀積髙之壌百二懸隔¶
之都三峰發地而削成九流浮天而噴激炳靈毓粹奕¶
葉生賢括宇宙而禀和總河山而藴秀莫與京者其唯¶
郭宗乎其先葢出周之虢叔虢或為郭因而氏焉代為¶
太原著姓漢有光禄大夫廣意生孟儒為馮翊太守子¶
<pb:KR4h0022_WYG_879-4a>¶
孫始自太原家焉後轉徙於華山之下故一族今為華¶
州鄭縣人夫其築䑓見師瘞子致養家承金穴之貴政¶
有露晃之髙或哲或謀或肅或乂皆海有珠而鳥有鳳¶
也閥閱之盛其流益光隋有金州司倉諱履球府君懋¶
其徳輝不憎下位克己復禮州邦化焉篤生唐凉州司¶
法諱昶府君能世其業以伸其道逺近宗之不隕厥問¶
生羙源縣主簿贈兵部尚書通府君清識徹照愽綜羣¶
言始登王畿欝有休稱道悠運促靡及貴仕垂于後昆¶
<pb:KR4h0022_WYG_879-4b>¶
沒而見尊是生我諱敬之府君㓜而好仁長有全徳身¶
長八尺二寸行中潔矩聲如洪鐘河目電照虬鬚蝟&KR0008;¶
進退閒雅望之若神以仲由之政亊兼翁歸之文武始¶
自涪州録事參軍轉𤓰州司倉雍北府右果毅加㳺擊¶
将軍申王府典軍金吾府折衝兼左衛長上原州别駕¶
遷扶州刺史未上除左衛威左郎将兼監牧南使渭吉¶
二州刺史侍中牛仙客韙君清節奏授綏州遷夀州累¶
加中大夫䇿勲上柱國以天寳三載春正月十日遘疾¶
<pb:KR4h0022_WYG_879-5a>¶
終於京師常樂坊之私第春秋七十有八乾元三年春¶
二月以公之寳𦙍開府儀同三司司徒兼中書令上(集/無)¶
(上/字)柱國汾陽郡王曰子儀有大勲于王室乃下詔曰故¶
中大夫夀州刺史郭敬之累君子之行毓達人之徳才¶
光文武政羙中和生此大賢為我良弼頃以孽胡作亂¶
黔首罹殃朕於是欝興神武之師克掃攙搶之氣而子¶
儀帥彼勁卒赫然先驅取京洛如拾遺剪㐫殘猶振稿¶
功存社稷澤潤生人是用寵洽哀榮義申存歿累追贈¶
<pb:KR4h0022_WYG_879-5b>¶
太保於戱府君體含𢎞之素履秉冲邈之髙烈言必主¶
於忠信行不違於直方清白為吏者之師死生敦交友¶
之分端一之操不以夷險槩(一作/變)其懐堅眀之姿不以¶
雪霜易其令用情不間於踈逺泛愛莫遺於賤貧拳拳¶
服膺終始靡二故所至則化所去見思人到于今稱之¶
斯不朽矣傳曰盛徳必百代祀其有後也宜哉恭惟令¶
公先皇之佐命臣也少而羙秀長而&KR0347;儒姿性質直天¶
然孝弟寛然無比騎射絶倫所蒞以清白見稱居常以¶
<pb:KR4h0022_WYG_879-6a>¶
經濟自命弱冠以邦鄉之賦驟膺将帥之舉四擢髙第¶
有聲前朝三為将軍再守大郡累典兵要必聞休績天¶
寳末安禄山反於范陽令公以節度使擁朔方衆圍髙¶
秀嚴(唐書/作巖)於雲中破史思眀於嘉山先皇(集無/皇字)帝之幸¶
朔方赴行在于靈武擊同羅於河曲走崔乾祐于蒲坂¶
今上之為元帥也首副旄鉞㑹迴紇於扶風摧兇冦於¶
汶水追餘孽於陕服長驅河洛弼成睿圗冄造生靈克¶
清天歩乂凾夏之未乂安天下之未安一年之間區宇¶
<pb:KR4h0022_WYG_879-6b>¶
大定丕休哉徒觀其元和降精間氣生徳感星辰而作¶
輔應期運以濟時忠於國而孝於家威可畏而儀可象¶
盛徳繄物寛身厚下用人由己從善如流沈謀秘於鬼¶
神精義貫於天地推赤誠而許國冐白刃以率先霆擊¶
於雷雨之初鷹揚乎廟堂之上凡二歴鼎司兩升都座¶
四作元帥九年中書歴事二聖厥徳維懋易相二十而¶
受遇益深葢尅復上都者冄戡定東京者一其餘麾城¶
搟邑得雋摧鋒亦非遽數之所周也信可謂王國之虓¶
<pb:KR4h0022_WYG_879-7a>¶
虎生人之廕庥者歟非太保之邁種不孤則何以鍾羙¶
若是况乎友于著睦矕龍虎者十人貽厥有光紆青紫¶
者八九勲庸舉集今古莫儔昔奮號尊榮紅粟纔霑於¶
萬石惲家全盛朱輪不出於十人繇我觀之事不侔焉¶
於是乎清廟之典所以仁祖考鴻伐之刻亦以垂子孫¶
爰剏制於舊居将永圗而觀徳中堂有侐丕搆克崇感¶
霜露而怵愓以増叙昭穆而敬恭斯在庻乎觀盥顒若¶
既無斁於永懐入室僾然必有覿乎其位哀榮既極情¶
<pb:KR4h0022_WYG_879-7b>¶
禮用申仁人之所及逺哉孝子之亊親終矣豈唯温温¶
孔父逺稱讒鼎之銘穆穆魯侯獨羙龍旂之祀其詞曰¶
郭之皇祖肇之虢土逮乎後昆實守左輔徙華隂兮源¶
長流光施于司倉凉州兵部克熾而昌載徳深兮篤生¶
太保允懋厥道神之聽之永錫難老式如金兮於穆令¶
公汾陽啓封文經武緯訓徒徏空簡帝心兮含一不二¶
格于天地愷悌君子邦之攸塈昭徳音兮芝馥蘭芳羽¶
儀公堂子子孫孫為龍為光鏘璆琳兮乃立新廟肅雍¶
<pb:KR4h0022_WYG_879-8a>¶
允邵神保是聽孝思孔昭亶居歆兮乃立髙碑盛徳羙¶
㩼(章移之鼓二切/多也或作致非)日月有既徽猷永垂映來今兮¶
　　　河陽軍節度使烏公先廟碑　韓　愈¶
元和五年天子曰(文粹/作以)盧從史始立議用師于恒乃隂¶
與冦連夸謾兇驕出不遜之(集本文粹/無之字)言其執以来其¶
四月中貴人承璀即誘而縛之其下皆甲以出操兵趨¶
譁牙門都将烏公重𦙍當軍門叱曰天子有命從者(文/粹)¶
(無者/字)有賞敢違者誅(二本/作斬)於是士皆斂兵還營卒致從¶
<pb:KR4h0022_WYG_879-8b>¶
使京師壬辰詔用烏公為銀青光祿大夫河陽軍節度¶
使兼御史大夫封張掖郡開國公居三年河陽稱治詔¶
贈其父工部尚書其以享廟(四字二本作且/曰以其廟享)即以其年¶
營廟于京師崇化里軍佐竊議曰先公既位常伯而先¶
夫人無加命號名差卑於配不宜語聞詔贈先夫人劉¶
氏沛國太夫人八年八月廟成三室同宇祀自左領府¶
君而下作主于第乙己升于廟烏氏著于(集作/於)春秋譜¶
於世本列於姓苑在莒者存在齊者(文粹無/者字)有餘有(文/粹)¶
<pb:KR4h0022_WYG_879-9a>¶
(無有/字)支鳴皆為大夫秦有獲為大官其後世之江南者¶
家鄱陽縣處於(二本無/於字)北者家張掖或入夷狄為君長¶
唐初察為左武衛大将軍實張掖人其子曰令望為左¶
領軍衛大将軍孫曰蒙為中郎将軍是生贈尚書諱承¶
洽字某(新唐書作承/玭字重潤)烏氏自莒齊秦大夫己(二本/作以)来皆¶
以才力顯及武徳以来始以武功為名将軍(二本/作家)開元¶
中尚書管平盧先鋒軍屬(二本/作屢)破奚契丹從戰&KR0900;禄走¶
可汗渤海上(文粹作走可突于渤海上韓文舉正云許/孟客烏承玭碑作可突千又云渤海乃武)¶
<pb:KR4h0022_WYG_879-9b>¶
(藝也李邴本作渤海擾/海上諸本脱擾海二字)至馬都山吏民逃死(二本/作徙)失業¶
尚書領所部兵塞其道壍原累石綿四百里深髙皆三¶
丈冦不得進民還其居嵗罷運錢三千萬餘貫(二本無/此字)¶
黒水室韋以騎五千来屬麾下邉威益振(二本無/此字)張其¶
後與(闕/)仁智謀説史思眀降思眀復叛尚書與兄承恩¶
謀殺之事發族夷尚書獨走免李光弼嘉之(二本作/以聞)詔¶
拜冠軍将軍守右威衛将軍檢校殿中監封昌化郡王¶
右領軍使積粟厲兵出入耕戰以疾去職貞元十一年¶
<pb:KR4h0022_WYG_879-10a>¶
二月丁已薨于華隂告平里年若干既(集作/即)𦵏於其地¶
二子大夫為長子(集本無/此字)季曰重元為某官銘曰¶
烏氏在唐有家於初左領右衛(集作左/武右領)二祖紹居中郎¶
少卑屬于尚書不償其効(二本/作勞)乃相大夫授我戎節制¶
有疆墟數備禮登(二本作備/禮登壇)以有宗廟作廟天都以致¶
其孝左祖右孫(二本作右/祖左宗)爰饗其報云誰無子其有(集/作)¶
(孰/其)無孫克(文粹/作光)對無羞乃維有人念昔(文粹作/昔命)平盧為¶
艱為瘁大夫承之危不弃義四方其平士有怠息来覲¶
<pb:KR4h0022_WYG_879-10b>¶
来齋以饋黍稷¶
　¶
　¶
　¶
　¶
　¶
　¶
　文苑英華巻八百八十¶
