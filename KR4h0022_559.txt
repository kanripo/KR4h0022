# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:54.544312
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷五百六十
<pb:KR4h0022_WYG_559-1a>¶
欽定四庫全書¶
　文苑英華卷五百六十　　宋　李昉等　編¶
　賀赦三¶
　　為李中丞賀赦表一首¶
　　為潤州太守賀赦表一首¶
　　為吉州太守賀赦表一首　蘇州賀赦表一首¶
　　代鄜州太守賀赦表一首¶
　　為李諫議賀赦表一首　　連州賀赦表一首¶
<pb:KR4h0022_WYG_559-1b>¶
　　代鄭尚書賀冊太后禮畢赦表一首¶
　　為汝南公華州賀赦表一首¶
　　為京兆公陜州賀南郊赦表一首¶
　　為汝南公以妖星見賀赦表一首¶
　　　為李中丞賀赦表(𤣥宗幸/蜀時)　　蕭穎士¶
臣某言中書省馬崇至自蜀郡伏奉八月一日制書大¶
赦天下罪無輕重咸䝉洗滌覆宗之辜亦賜原宥惠澤¶
浹於存没恩榮被於(一作/乎)出處聲動夷夏氣感風雲含¶
<pb:KR4h0022_WYG_559-2a>¶
齒戴髮孰非幸甚鑠哉沛乎虞后肆赦羲文作解之盛¶
典也臣某中賀臣聞乾靈肇運亭育萬方其徳至普而¶
或水旱流行氛沴表見然後蕩之以祥風煦之以和氣¶
而品物熈焉聖人立極平章庶政其道至明亦或四㐫¶
在朝三苖逆命然後寘諸嚴刑被以文徳而官方正焉¶
伏惟開元天寳聖文神武證道孝徳皇帝陛下纘戎累¶
聖惟新舊服天成地平萬邦作乂徳禮備舉符應爰臻¶
下加有隩(一作下/知有文)四紀(一作粤/四紀)于兹矣由是嚮明端拱¶
<pb:KR4h0022_WYG_559-2b>¶
齋居𤣥黙布大信於羣后絶嫌疑於纎芥狐䑕憑依俶¶
擾天紀陛下垂泣辜之㫖降勤恤之令將士勵節黎庻¶
歸仁咸思赴蹈指期蕩定開泰之辰計不忘逺臣又聞¶
之昔上皇御辯祗車廵於谷口盛漢膺運賔旅奮乎闗¶
中盖風謡尚武可以大殱醜類㑹昌建福可以永保邦¶
家前古休期復見茲日臣嘗叨近侍謬佐藩牧千里景¶
從不及扈逰之觀百城風靡空懼分憂之責魂馳井絡¶
戀結巴渝無任感激悦豫之至¶
<pb:KR4h0022_WYG_559-3a>¶
　　　為潤州太守賀赦表(代宗/)　　栁宗元¶
臣某言臣聞元氣氤氲生成道逹聖王教化恩煦流行¶
自昔仁夀之時皆同寛大之典伏見五月二十九日恩¶
制昭洗庶獄廓清萬㝢億兆欣戴神人叶心臣某中賀¶
伏惟寳應元聖文武皇帝陛下體元立極至徳提運俗¶
阜和平之理天垂景福之祥故得年糓大豐五兵不用¶
倉廪既實禮義興行此已道合(一作/洽)羲軒功格天地陛¶
下聖徳之至勞謙恤隠猶慮淳風未溥罹咎或多務寛¶
<pb:KR4h0022_WYG_559-3b>¶
刑以廣覆載當一隂始生盛陽用事言念冐犯慘酷幽¶
閉囹圄降𤣥猷渙汗之恩贊朱明長養之氣而使省躬¶
者自新有路懐生者得遂其情枯朽重沐陽和雲煙助¶
為喜色元元感戴皆見聖明(一作/慈)遇此昌時生靈何幸¶
臣忝述職字人不任抃舞欣躍之至¶
　　　為吉州太守賀赦表(徳宗/)¶
臣某言伏奉今月日詔書大赦天下禹湯罪已霑澤既¶
同羿浞負恩姦謀自蹶中賀伏惟陛下以大聖匡難𢎞¶
<pb:KR4h0022_WYG_559-4a>¶
慈御物而賊臣棄義乗亂(一作/釁)敗常爰幸近郊方勤逺¶
略改元更始統厯惟新猶復惕厲懐柔誠明引咎務好¶
生之徳恩覃萬類遵泣辜之典罪止元兇振廢滯而片¶
善無遺安反側而羣邪革慮損去徽號帝堯之克讓也¶
貶徹服御大禹之師儉也罷㩁筦之利征賦就恒正封¶
略之侵干戈繼息辟賢致理䟽爵報功减冗官而禄秩¶
有倫優死事而存歿知感喜氣充於六合仁風被於八¶
荒孰非昭蘇罔不率俾自然假息之孽輿襯就誅改轍¶
<pb:KR4h0022_WYG_559-4b>¶
之徒束身請命八龍旋軫萬國來庭不勞王者之師重¶
集康哉之化臣天守藩維不獲稱慶闕庭抃躍之至倍¶
萬恒品云云¶
　　　蘇州賀赦表　　　　　　　栁宗元¶
臣某言伏奉二月十三日勅下垂拱臨軒親受典冊大¶
赦天下與人更始中賀伏惟元和聖文神武法天應道¶
皇帝陛下用人情為田播殖萬類細徹㣲妙靈通幽神¶
洗盪危疑開釋罪罟酬勞而盡傾府帑貶用而大减租¶
<pb:KR4h0022_WYG_559-5a>¶
入逋負除而餒者自活力役省而耕者倍功繼絶存亡¶
忠賢飲徳於黄壤棄瑕肆眚奪魄再麗於遺骸極天地¶
之歡心盡帝皇之上事疲史臣之筆編簡難書涸詩人¶
之思謳謡絶路臣摠集黎老伏讀徳音不寤㣲生坐階¶
仁夀不勝慶抃之至(宗元未嘗為蘇/州此篇當考)¶
　　　代鄜州太守賀赦表¶
臣某言伏奉月日制書大赦天下鴻恩至徳曠古無鄰¶
喜氣休聲韶光共茂化流海外澤及荒陬震雷作解於¶
<pb:KR4h0022_WYG_559-5b>¶
九霄渙汗霑敷於萬國生靈交感動植増榮中賀伏惟¶
陛下天覆地載昭升聖謨執契垂衣財成庶品搜百王¶
之墜禮舉三代之嘉猷明逹四門駿奔九有揭天綱以¶
齊衆理運斗極以示群方精㣲於𤣥造之源拯救於蒼¶
生之弊釋縲械於囹圄徴遺逸於丘園矜水旱所沴之¶
方慎牧宰重難之選蠲苛已責崇徳報功有典必禋無¶
文咸秩普天率土飛翔所加俱臻仁夀之鄉(一作/塲)共載¶
乾坤之徳臣忝承戎寄職列藩隅雨露之恩草木同慶¶
<pb:KR4h0022_WYG_559-6a>¶
　　　為李諫議賀赦表¶
臣某言伏奉今月二十四日制書大赦天下恩覃九有¶
化被萬方至仁與陽和並舒大霈(一作/霈澤)随雨露偕潤凡¶
在品彚莫不昭蘇臣某中賀臣聞天地功成是先煦育¶
皇王立極必治好生所以書著眚災𫝊稱肆赦將其更¶
始咸與惟新廓氛霧於八紘澡塵霾於四裔幽隠有感¶
動植懐恩朝野交歡率土胥慶恩覃有截恵及無垠固¶
天縱之知四門已闢闡日躋之敬百度惟貞澡雪舊㾗¶
<pb:KR4h0022_WYG_559-6b>¶
蕩除宿負宥赭衣之罪得辨平人洗白玉之瑕復為重¶
寳唯才是急仄席搜揚阜俗為期常賦蠲滌悉中賦以¶
贍經費罷别進以息疲黎錫死事之官封幽明知感禮¶
髙年之粟帛老幼乂安班爵以勞勤叙親以脩睦貔貅¶
之士累洽恩私縉紳之徒同榮慶賞返縲囚於異域出¶
閉幽於深宫感人心而理定體乾道而化光澤及華夷¶
仁霑草木含生之類孰不欣歡歌一徳之心邇遐齊貫¶
𫝊萬國之慶上下同聲祥光若浮瑞氣可覽億兆所未¶
<pb:KR4h0022_WYG_559-7a>¶
見古今所罕聞臣某備列班榮親覩盛禮踴躍兢抃倍¶
萬恒情無任慶悦之至¶
　　　連州賀赦表(憲宗/)　　　　　劉禹錫¶
臣某言伏奉今月一日制書大赦天下者聖徳廣運浹¶
(一作/洽)于華夷天光下臨照被(英華作/彼非)幽蟄臣某誠歡誠¶
躍頓首頓首伏惟睿聖文武皇帝陛下神扶寳祚天贊¶
鴻猷意有所之事無不尅當淮甸(類表/作古)凱旋之後是域¶
中慶幸之時順陽和以發生施霈澤於寰海網開三面¶
<pb:KR4h0022_WYG_559-7b>¶
危疑者許以自新照逹四聰瑕累者期於録用求碩畫¶
於庶位慮遺材於放(一作/㣲)臣旌忠烈之家賞勲庸之𦙍¶
(英華作/後非)仁及枯骨無隔於㓂戎榮加顯親普(類表/作並)霑於¶
存歿恤刑已責實廪蠲(類表/作輕)徭頒錫彰有客之詩崇儒¶
叶宗予之望嶽瀆咸秩耆艾飲和大僚承任子之恩武¶
旅(類表/作士)荷賜金之寵斯皆禹湯文武之遺美髙祖太宗¶
之耿光集于聖朝然後大備徳音所至和氣随之歡謡¶
上徹於九天福祚永延於億載能使逺夷屈膝豈唯小¶
<pb:KR4h0022_WYG_559-8a>¶
醜革心率土人臣不勝大慶臣乆辭闕下恪守海隅犬¶
馬之誠倍百恒品無任抃躍屏營之至¶
　　　代鄭尚書賀冊太后禮畢赦表¶
　　　　　　　　　　　　　　令狐楚¶
臣某言伏奉五月二十八日制書(十字一作伏審皇/太后禮畢伏以)皇¶
太后光膺茂典誕受鴻猷(一作/恩)恩榮(一作/恩加)慶賜覃被率¶
土中賀臣聞天子以徳教而兆人慶賴明王以孝理而¶
百姓(一作/神)和平伏以皇太后秉徳隂凝體仁坤厚𢎞是¶
<pb:KR4h0022_WYG_559-8b>¶
(一作/于)内則順于先朝道配軒皇之尊功參文母之盛伏¶
惟皇帝陛下孝承丕緒仁嗣寳圗則天之明事地以察¶
昭彰慈訓光啓尊名發徳音於上𤣥流恵(一作/霈)澤於下¶
土陷踈網者許其减等養髙堂者錫以加封粟帛遍霑¶
於耆年門閭必表於仁里是(一作/悉使)懐生庶類行道羣心¶
非獨親親(一無/親字)其所親無不長人之所(一無/所字)長湛恩布¶
䕶盛禮豐融信可通(一作/乎字)神明而光(一作/于字)四海天下臣¶
子不勝慶幸臣限於鎮守逺在方隅不獲躬詣闕庭抃¶
<pb:KR4h0022_WYG_559-9a>¶
舞稱慶無任聳踴慶幸之至¶
　　此篇從唐類表而以英華本為一作¶
　　　為汝南公華州賀赦表　　　李商隠¶
臣某言伏奉正月九日制書南郊禮畢改元為某大赦¶
天下者奉郊禋以定天位新厯象以授人時乾健離明¶
震動兑悦跂行喙息罔不慶幸臣某中賀臣聞禋昊天¶
而旅上帝者聖人(集作/王)之重事覃殊休而發大號者哲¶
后之洪猷故必致四圭以逹誠制六噐而申敬將崇嚴¶
<pb:KR4h0022_WYG_559-9b>¶
配必在元旬先之以蒼璧騂牲重之以雲門大吕然後¶
王猶有闕於薦敬爽彼告䖍周官三代之文絶而不續¶
漢氏萬靈之位失而莫尋豈若皇帝陛下以大道遂羣¶
生以至公臨寳祚上苞𤣥象下惣皇祗黜幽陟明興廢¶
繼絶靈芝甘露鄙之而不告史官赤鴈白麟陋之而不¶
編瑞牒然後因孟春(集作/月)擇(集作/卜)上辛率于國南式是¶
嵗首且天以陛下為子故必饗明誠人以陛下為天故¶
必流睿澤踰千越萬邁五登三何則取(集作/致)直言之科¶
<pb:KR4h0022_WYG_559-10a>¶
則聽輿論者不足算設宥過之令則除鄉議者未可儔¶
延賞推恩用以勸禦災捍患之士减租退責將以矜水¶
耕火耨之人養庶老頒淖糜煖帛之資走群望㓗刳牲¶
瘞幣之禮古不覩者復覩古不聞者復聞萬蟄蘇而六¶
幽盡開五刄藏而九土咸闢臣當時集軍州官吏等丁¶
寜告示訖况臣嘗備論思獲叨侍從當時仙禁慙視草¶
以無能此日泰壇望給薪而靡及徘徊甸服跼蹐闗城¶
雖有慶於文明竟無階於奔走司馬談闕陪盛禮沒齒¶
<pb:KR4h0022_WYG_559-10b>¶
難忘蕭望之願立本朝馳䰟莫極無任抃舞結戀之至¶
　　　為京兆公陜州賀南郊赦表¶
臣某言臣伏奉正月九日制書郊禋禮畢改元為某大¶
赦天下者既事虞郊復新堯厯天潢㵼潤日觀揚輝普¶
天率土罔不慶幸臣某中賀臣聞君人之孝莫大於尊¶
祖王者之敬孰踰於事天固必用因髙之儀申嚴配之禮¶
百神(集作/攸字)叙萬靈昭(集有/蘇字)乃可覃殊恩渙大號禮成而¶
徳備恵敷而慶𢎞然而秦尚武功先祈禳之事故柴燎¶
<pb:KR4h0022_WYG_559-11a>¶
蕭薌未必饗漢稱文物重神仙之道故雲門大蔟未必¶
和既不講於禮官終致譏於儒者伏惟皇帝陛下與春¶
生育並日照臨究三代之質文酌百王之損益定午位¶
卜上辛齊㓗之誠先掃除而遐逹孝思之志叶氣臭以¶
升聞然後推作解之恩降惟新之令設科以招諫諍宥¶
過以務哀矜已責既䘏於三農録勲無遺於十代頒粟¶
帛而養耆老走牲幣而徧山川舉皇王之廢官盡古今¶
之能事臣當時集軍州官吏丁寧告示訖况臣甞奉恩¶
<pb:KR4h0022_WYG_559-11b>¶
光叨居華顯當太史撰日之際猶立漢庭及宗伯相儀¶
之時已辭魏闕怊悵郡印徘徊使車徒深傾藿之誠實¶
積懸瓠(疑作/匏)之歎邵公邑内敢思棠樹以追蹤尹喜宅¶
中唯望靈符之復出臣不勝慶幸踴躍之至¶
　　　為汝南公以妖星見賀徳音表¶
臣某言臣伏奉某月日徳音以妖星謫見思答天戒者¶
臣當時集軍州官吏丁寜宣示訖仁深覆載恩極照臨¶
究祖宗之令圗極皇王之盛事圓首方足罔不欣慶臣¶
<pb:KR4h0022_WYG_559-12a>¶
某中賀臣聞覆載莫大於天地而升(集作/騰)降之氣或不¶
接照臨莫大於日月而薄蝕之度或有差豈唯休咎之¶
徴自是隂陽之事旋觀彗孛載考策書雖欲為災曷嘗¶
勝徳伏惟皇帝陛下荆枝載茂棣萼重輝既居正以體¶
元亦觀文而察變仰窺星彩稍越天常於是深軫皇情¶
重廻宸睠省躬之懼洞感於幽明及物之恩畢霑於華¶
夏戒田逰則成(集作/殷)湯祝網之意釋寃滯乃大禹泣辜¶
之慈罷去修營惜漢氏十家之産勸課耕耘(一作/耘耔)復周¶
<pb:KR4h0022_WYG_559-12b>¶
邦九嵗之儲徳已厚矣仁已極矣然猶避寢自責撤膳¶
貽憂以此延休何休不至以茲備患何患能為足以髙¶
歩三王平窺百古鞭撻守成之主粃糠中代之君抑臣¶
又聞之昔貞觀之理也太宗文皇帝吞蝗而災沴息太¶
岳之封也𤣥宗明皇帝露坐而風雨銷炯戒猶存神靈¶
未逺陛下永懐貽厥有切欽承為其所不為至其所不¶
至佇見地泉流醴天酒凝甘人知朱草之祥家識白麟¶
之瑞又豈芒角足懼晷度可憂者哉臣素乏噐能謬當¶
<pb:KR4h0022_WYG_559-13a>¶
任使東雍西岳雖首化於百城日逺天髙但心存於雙¶
闕聽金石而慙殊舞獸無羽翼而恨異冥鴻唯當䖍奉¶
詔條頒宣徳澤成陛下無偏之道畢㣲臣盡瘁之勤所¶
冀不寘簡書免拘司敗如其禮樂非臣所能無任感恩¶
戀闕懇悃屏營之至¶
　¶
　¶
　¶
<pb:KR4h0022_WYG_559-13b>¶
　¶
　¶
　¶
　¶
　¶
　¶
　¶
　文苑英華巻五百六十¶
