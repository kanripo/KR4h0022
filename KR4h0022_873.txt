# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:08.391207
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷八百七十四
<pb:KR4h0022_WYG_873-1a>¶
欽定四庫全書¶
　文苑英華巻八百七十四　宋　李昉等　編¶
　遺愛¶
　　河西節度使杜公碑一首¶
　　義武軍節度使張公遺愛碑一首¶
　　髙陵令劉君遺愛碑一首¶
　　　河西節度使杜公碑　　　　楊　炎¶
周有召伯樹王風之始漢得留侯稱佐命之傑功赫於¶
<pb:KR4h0022_WYG_873-1b>¶
帝典名鏤於河圗維唐之受命大殪戎於西周皇帝感¶
黷武之風思二南之化詢求卿士惠澤窮荒乃命兵部¶
侍郎杜公名鴻漸自河登車主盟西塞公英眀博達淳¶
粹先覺碩徳漢庭之老中興佐命之勛體合一氣精合¶
五老伊昔皇運中否河海風塵天子方偽逰北門之野¶
公負霸王之畧感社稷之危𬗟懐風雲以身許國隐括¶
王道旁觀歴象謂宇宙不可終閉兆庶不可無君龍吟¶
空山雲起大澤追昌言以排世難告天命以成帝業日¶
<pb:KR4h0022_WYG_873-2a>¶
月盡(一作/晝)蝕載之髙懸鯨鯤躍波戮而為醢史(一作/吏)也¶
秦(疑作/奏)嚮天之樂儒也觀嗣夏之書故登朝為夔龍纂¶
戎為方召至於是邦也清其心而妙其用厚其惠而感¶
其和與物也氣之陽春含靈也工之槖籥以為儣俗不¶
足以勸賞故先悦以茂功貪人不可以害羣故問罪以¶
去奸訛言不可以疑衆故畢詞以為戮於是八藩以之¶
匍匐三師以之投褒(疑/)羣盗以之出奔巫人以之伏死¶
古之作者不貴成功貴以徳不憚濟世憚先仁樂生下¶
<pb:KR4h0022_WYG_873-2b>¶
齊眀道者謂其強孫武講軍事上者知其固西門禱河¶
眀刑者恨其暴子玉佐楚治兵者慮其剛而公形體兼¶
才智周乎萬籟之變嚮合乎四㑹之中是神降歟詩云¶
愷悌君子民之父母其来也邱陵如無其去也風雨可¶
懐故吏兼侍御史唐朝英洎邑老其州長吏陳奉先等¶
以炎耳目馨香託之篆刻庶乎覩斯文者有襄南之慕¶
頌遺羙者深潁上之風銘曰¶
彧彧杜公蚪蟠于奥人羙其華我覩其操王用謩畫大¶
<pb:KR4h0022_WYG_873-3a>¶
邦以造三錫輅車纂戎之號威肅惠時眀神所勞何彼¶
塞翁靡人仁報徘徊頌石永代作好¶
　　　唐故義武軍節度使營田易定等州觀察處置¶
　　　使開府儀同三司檢校司空同中書門下平章¶
　　　事符陽郡王贈太師貞武張公遺愛碑銘(并/序)¶
　　　　　　　　　　　　　　　權徳輿¶
維唐十二葉皇帝纂太統建大中始初清眀敷佑下土¶
稽四征六服之理閲先正宗臣之籍流慶斯復遺風可¶
<pb:KR4h0022_WYG_873-3b>¶
懐繇是博陵上谷列侯二千石元僚司武從事亞旅上¶
其故府太師貞武公功徳請銘于碑以示厥後乃詔小¶
司徒臣徳輿因地域之名物酌軍師之憲令舉而叙之¶
云公諱孝字達忠其先燕人八代祖竒北齊右北平太¶
守封右北平王齊季䘮亂實開邉隙代有長枝軼於外¶
區曽王父靖乙失活部落節度使王父遜部落刺史父¶
謐早襲先職来朝上京星環北極輸君長之贄幣鵬變¶
南溟發邉闗之導譯拜開府儀同三司他日以公之勤¶
<pb:KR4h0022_WYG_873-4a>¶
累贈至户部尚書公雄姿正志沉毅英達傳兵符於百¶
勝襲王爵於丸代年未弱冠入侍眀庭才為異倫射必¶
命中以日磾之信愛受秦仲之車服自他有耀至是来¶
歸時𤣥宗御天下四十餘載習文事而去武備人不知¶
戰恬於已然幽陵首禍榖洛恇駭公跡染汙俗心堅本¶
朝豈求生以害仁将蹈難以眀義史羯繼亂猶居刼中¶
質其所恃無路自奮問道旁午宻陳嘉猷俄而成徳軍¶
節度李寳臣錫姓撫封同信臣之任就義若渴推心於¶
<pb:KR4h0022_WYG_873-4b>¶
公綜其都軍以壮支郡乃策崇勲累居大官凡軍師之¶
禁令攻守之竒正成徳之重必咨於公隣帥猖蹷皇赫¶
問罪公出自上谷覘于具邱㓂徒六萬将犯中冀乗轅¶
外嚮方陣而前公以駟介千數颷馳急擊突入其阻夹¶
攻其堅敵人力屈昏夜引去遷御史中丞封符陽郡王¶
尋拜易州刺史加太子賔客以軍之輯睦移於郡以郡¶
之班制叶於軍文理武毅交脩四暢師貞人龢為列郡¶
表儀初公與寳臣感慨於少年之塲周旋於多難之際¶
<pb:KR4h0022_WYG_873-5a>¶
迎導善氣切劘良規若驂有靳如熱斯濯異時自代前¶
定於公且曰輿師之心也勲力之冠也俄然寝疾瘖不¶
能言猶以手指北瞠然注目既而惡子阻命隂交匪人¶
因䘮以干紀專地而圗禍公驟諌不入飛章上陳請以¶
州兵首遏亂畧優詔拜工部尚書兼御史大夫恒州刺¶
史成徳軍節度使一人注意四履專征紏合諸侯連收¶
城縣敗之於束鹿走之於常山以至斬首且無遺䇿轉¶
兵部尚書易州刺史易定滄等州節度觀察使錫軍號¶
<pb:KR4h0022_WYG_873-5b>¶
曰義武時三分恒陽之地錄功有差而羣帥奓心或懐¶
&KR1333;望太行而東疆場日駭且有從約皆為假王公居其¶
腹心守正持重玉立於磷緇之際雞鳴於風雨之中静¶
柯勁草在我而已彼朱滔者以燕㗖公夸大煽結譸張¶
指斥公乃出和門以蒞衆援皦日以誓心義利之間死¶
生不惑且曰縣官之所以賦軍宿兵下尺一之詔者在¶
排難捍(一作/扞)患而已吾徒之所以乗堅驅良佩丈二之¶
組者在畢力致命而已碎首塗地吾無悔焉一心事君¶
<pb:KR4h0022_WYG_873-6a>¶
四面受敵俄屬京師急變鑾輅時巡時太師西平王以¶
禁兵自魏来援于我於是與公决策赴行在所公素約¶
以伯仲又申之婚姻分鋭師選良将授以赴蹈使居顔¶
行斷金之契匪石不轉定山東為巳任坐制羣疑清轂¶
下為前籌行戡大憝赤誠相照血涕交頥西平繇是建¶
大勲立大烈而公亦静深以制動貞厲以伐謀使其徒¶
(集作/從)散約而無亡矢遺鏃之費者公之功也前此拜尚¶
書左僕射至是同中書門下平章事貞元元年就加司¶
<pb:KR4h0022_WYG_873-6b>¶
空凡受律行師十有一嵗永寧諸侯减黜不端動有節¶
制人斯愛戴贍助其供養賻補其禮䘮拊循接禮勞徕¶
安輯輔以正徳而不怵於邪濟以守忠而不回於利章¶
灼卓異有初有終其居凉國太夫人憂也手植松檟倚¶
廬於墓感致瑞祉詔旌其門終身之哀加人一等不遺¶
故舊皆以器使戯下多善吏庭中無留事雖古人之威¶
懐無以過焉春秋六十二以七年三月感疾薨于位徳¶
宗皇帝不視朝三日册贈太傅詔郎吏吊祠法贈有加¶
<pb:KR4h0022_WYG_873-7a>¶
其後累贈太師易曰貞武追封上谷郡王易之大有曰¶
信以發志禮之中庸曰誠之不可揜惟公推本於是闇¶
然而彰徳宇𢎞大色容厲肅長才經武奇表出倫喬枝¶
戞雲以直上雄劍發匣而耀頴始以天寳十載受詔即¶
戎授范陽郡洪源府右果毅破九姓突厥改上黨郡漳¶
源府折衝乾元初轉左領軍衛翊府左郎将實鎮飛狐¶
之地寳應中拜左武衛大将軍加金印紫綬歴左金吾¶
大将軍兼太僕卿殿中監以至于專席賔䕶剖符建牙¶
<pb:KR4h0022_WYG_873-7b>¶
載居六官乃進左揆爕和鼎餁平理水土真食大封異¶
姓而王積功伐以崇厚履信順而光大壮武之後逺繼¶
公台富平之門時推徳器豈徒然哉嗣子今司徒同中¶
書門下平章事延徳郡王茂昭以全才休績保大宣力¶
戴翼天子撫征諸侯常以工部尚書建旟愽陵以刑部¶
尚書循方伯之職特詔所理郡為大都督府經歴左僕¶
射司空丞居代官南北軍衛爪牙上将同氣分職寵冐¶
一時侯王則銀黄相映子弟乃金埓對起流光貽訓其¶
<pb:KR4h0022_WYG_873-8a>¶
信矣乎二十年延徳王以介圭四牡来朝京師徳宗沃¶
心嘉歎宴喜蕃錫如韓侯申伯故事順宗繼眀崇徳報¶
功及居台宰進掌邦教敦喻還鎮涕洟就途今皇帝以¶
道御天下燭眀理本間嵗再入覲為守臣龜龍乞留京¶
師以奉朝請堅若金石激以肺肝服勤王家丕赫宸睠¶
感念勲節顧懐義方直以鄭武公桓公漢韋平父子古¶
先懿鑠舉集公門二邦㓜艾千夫長百夫長沐浴風烈¶
怵愓慕思是儀古式以永耀斯不朽之事也拜君命之¶
<pb:KR4h0022_WYG_873-8b>¶
辱而傳信焉銘曰¶
天秉日星亦有風霆君用文徳亦資武力太師矯矯生¶
我王國時或艱屯師惟壮直大蹇朋来其心不回好謀¶
而成義路乃開博陵上谷地直㭊木既夷狡童則理長¶
轂威謀抗厲命賜渥縟回回盗泉曒曒嘉玉凡我所履¶
與之豐福士皆賈餘人以仰足琱戈衮章裕此一方追¶
錫吊祠禮優職䘮司徒襲慶道叶仁聖三朝戴君皆受¶
四命覲禮煌煌嘉猷洋洋湛露彤弓威儀有光甘棠蔽¶
<pb:KR4h0022_WYG_873-9a>¶
芾邵伯所憇緇衣改為鄭國之詩仍代洪(集作/休)烈邦人¶
戴之永言寘懐乃刻斯碑¶
　　　髙陵令劉君遺愛碑　　　　劉禹錫¶
縣内之大夫鮮有遺愛在其去者葢邑居多豪政出權¶
道非有卓然異績結于人心浹于骨髓安能久而愈思¶
大和四年髙陵人李仕(集作/上)清等六十三人思(集作/具)前¶
令劉君之徳詣縣請金石刻之縣以状申于府府以状¶
考于眀法吏吏上言謹按天寳詔書凡以政績将立碑¶
<pb:KR4h0022_WYG_873-9b>¶
者其具所紀之文上尚書考功有司考其詞宜有紀者¶
乃奏眀年八月庚午詔曰可令書其章眀有以結人心¶
者揭于道周云涇水東行注白渠釃而為三以沃闗中¶
故秦人常得善嵗按水部式决洩有時畎澮有度居上¶
㳺者不得擁泉而顓其膄每嵗少尹一人行視之以誅¶
不式兵興以還寝失根本涇陽人果擁而顓之公取全¶
流浸原為畦私開四竇澤不及下涇田獨肥他邑為枯¶
地方(集作/力)既移地征如初人或赴訴泣迎尹馬而上涇¶
<pb:KR4h0022_WYG_873-10a>¶
之膄皆權倖家縈勢足以破理訴者覆得罪繇是咋舌¶
不敢言吞寃含忍家視孫子長慶三年髙陵令劉君勵¶
精(闕/)治視人之瘼如煙(集作/熛)疽在身不忘决去乃脩故¶
事考(闕/)文暨前後詔條又以新意請更水道入于我里¶
請杜(闕/)　使無棄流請遵田令使無越制别白纎(集作/&KR1021;)¶
悉列上(闕/)　掾吏依違不决居三嵗距寳厯元年端士¶
鄭覃為京(闕/)　九月始具以聞事下丞相御史御史屬¶
元谷實司察(闕/)　詔書詣渠上盡得利病還奏青規中¶
<pb:KR4h0022_WYG_873-10b>¶
上以谷奉使有(闕/)　俾太常撰日京兆下其符司錄姚¶
康士曹掾李紹實(闕/)　縣主簿談孺直實董之冬十月¶
百衆雲奔憤與喜并口(闕/)力(集作/手)運不屑鼕(集注/作鼛)鼓揆¶
功什七八而涇陽人以奇計賂術士上言白渠下髙祖¶
故墅在焉子孫當恭敬不宜以畚鍤近阡陌上聞命京¶
兆立止絶君馳詣府控告具發其以賂致前事又謁丞¶
相請以顙血汙車茵丞相彭原公斂容謝曰眀府真愛¶
人陛下視元元無所恡苐未周知情偽耳即入言上前¶
<pb:KR4h0022_WYG_873-11a>¶
翌日果有詔許訖役仲冬新渠成渉季冬二日新堰成¶
駛流渾渾如脉宣氣蒿荒漚冐迎㭒(集作/□是)斯釋(集作/什什)開¶
塞分寸皆如詔條有秋之期投鍤前定孺直告已事君¶
率其寮躬勞徕之烝徒讙呼奮襏襫而舞咸曰吞恨六¶
十年眀府雪之擿姦犯豪卒就施為嗚呼成功之難也¶
如是請名渠曰劉公而名堰曰彭城按服引而東千(闕/)¶
百歩其廣四尋而深半之兩涯夾植杞桞萬本下垂根¶
以作固上生材以備用仍嵗旱沴而渠下田獨有秋渠¶
<pb:KR4h0022_WYG_873-11b>¶
成之眀年涇陽三原二邑中又擁其衝為七堰以柝(集/作)¶
(折/)水(闕/)使下流不厚君詣京兆索言之府命從事蘇特¶
至水(闕/)　撤不當擁者繇是邑人享其長利生子以劉¶
名之君(闕/)　師字行輿彭城人武徳名臣刑部尚書徳¶
威之五代孫(闕/)厯中詩人商之猶子少好文學亦以書¶
(書字集/作籌畫)干東(闕/)侯遂叅幕府歴尹劇縣皆以能事見陟¶
卒不時而遷既(闕/)　于髙陵轉昭應令俄兼檢校水曹¶
外郎充渠堰副使(闕/)　朱衣銀章計相愛其能表為檢¶
<pb:KR4h0022_WYG_873-12a>¶
校屯田郎中兼侍御史(闕/)池監(集作幹/池鹽)于蒲錫紫衣金¶
章嵗餘以課就加中(中字一作/司勲正郎)執法理人為循吏理財¶
為能臣一出於清白故也先是髙陵人䝉被惠風而惜¶
其捨去發于胷懐播為聲詩今采其旨而變其詞志于¶
石文曰¶
噫涇水之逶迤溉我公兮及我私水無心兮人多僻錮¶
上㳺兮乾我澤時逢理兮官得材墨綬紫兮劉君来能¶
愛人兮恤其隐心既公兮言既盡縣申府兮府聞天積¶
<pb:KR4h0022_WYG_873-12b>¶
憤刷兮沉疴痊劃新渠兮百畆流行龍蛇兮止膏油遵¶
水式兮復田制無荒區兮有良嵗嗟劉君兮去翺翔遺¶
我福兮牽我膓紀成功兮鐫羙石求信詞兮昭懿績¶
　¶
　¶
　¶
　¶
　文苑英華巻八百七十四¶
