# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:00.715488
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷七百十
<pb:KR4h0022_WYG_710-1a>¶
欽定四庫全書¶
　文苑英華巻七百十　　　宋　李昉等　編¶
　遊宴三¶
　　韋司馬别業集序一首¶
　　益州長史叔置酒宴别序一首¶
　　嵗除陪王司馬登薛公逍遥䑓序一首¶
　　宰相及百官定昆明池旬宴序一首¶
　　湖中宴王使君序一首　趙六宅浴後宴序一首¶
<pb:KR4h0022_WYG_710-1b>¶
　　仲春羣公遊田司直城東别業序一首¶
　　劉侍御月夜讌㑹序一首¶
　　陪李採訪泛舟蓬池宴李文部序一首¶
　　河中鸛鵲樓集序一首¶
　　春夜宴從弟桃李園序一首¶
　　夏日諸從弟登汝州龍興閣序一首¶
　　冬夜裴郎中薛侍郎置酒宴集一首¶
　　華山黄神谷讌臨汝裴毘陵十四明府序一首¶
<pb:KR4h0022_WYG_710-2a>¶
　　鄭縣劉少府宅月夜登䑓宴集序一首¶
　　建丑月十五日虎丘山夜宴集序一首¶
　　九日陪亷使盧端公宴東樓序一首¶
　　晩秋陪盧侍郎遊石橋序一首¶
　　陪諸公宴京兆王參軍宅序一首¶
　　春宴蕭侍御林亭序一首¶
　　遊李校書花藥園序一首¶
　　　韋司馬别業集序　　　　　張九齡¶
<pb:KR4h0022_WYG_710-2b>¶
杜城南曲斯迎郊之美者也背原面川前峙太乙清渠¶
修竹左並宜春山靄下連俗(集作/豁)氛中絶此皆鄭公之¶
有也余固已聞之開元嵗夏四月猥忝散職居多放情¶
跂彼一行無忘於夙尚時因(集作/其)七召果獲於前期廼¶
與起居舍人蔡公萬年主簿韓公惠而得朋欣然命駕¶
韋公方拭席見待羞以藥物之滋倚琴相歡雜以嘯歌¶
之韻清言移景閑歩周林翻飛自情俯仰為得斯亦吾¶
儕之樂事幸可而同也扶陽餘慶磻溪古跡樹留梓漆¶
<pb:KR4h0022_WYG_710-3a>¶
器用天成庭漸芝蘭馨香世襲斯乃韋氏之懿業是所¶
謂異焉而韋公尚其同之樂忘其身(集作/累)之貴均林棲¶
於服冕齊鼎食於焚枯彼未可量吾見其大跡繼前軌¶
將為龍以為光道包逺圖豈一丘而一壑二三君子相¶
與志之云¶
　　　益州長史叔置酒宴别序　　前　人¶
天子建五長守四方内以承衞京師外以攘却戎狄則¶
有持其節制未十年而歴踐撫其封疆既一行而安(集/作)¶
<pb:KR4h0022_WYG_710-3b>¶
(寜/)輯盡在我叔父備聞於(集作/于)朝廷昔者吉甫是欽仲¶
著孝友之德楚子所畏趯在諸侯之選世有實績今以¶
美濟俾我張氏鬱彼士林以媚於一人以正于四國豈¶
非德能光大謀必變通思古人之獲心施君子之不器¶
所以前拜小司馬兼擁旄於五命(集作/京)今為(集作/再命)左常¶
侍特(集作/仍)總戎於三蜀軌模素逺綽有先路之風聲車¶
服載馳光偹上軍之禮命莫不文茵暢轂淑旂綏章嘽¶
嘽皇皇塗將出乎華陽威已疊乎夜郎是時也四序鱗¶
<pb:KR4h0022_WYG_710-4a>¶
次屬當春夏之交千里草長有懐原隰之往乃闢軒宇¶
速(集作/邀)賔寮自髦士而及同姓啟(集作/由)金華而下建禮¶
或交以道合豈徒肆好之風或情以族親所(集作/於)謂宗¶
盟之義龜組交映肴䔩駢羅而聲欲成文發中堂之絲¶
(集作/絃)管志在激(集作/擊)節感四坐之衣冠必名義以(集作/而)¶
為言雖聚散而何有酒酣相顧驪歌乃作白日西下求¶
壯士之翻車青山南登愛忠臣之叱馭凡我明懿賦詩¶
餞行¶
<pb:KR4h0022_WYG_710-4b>¶
　　　嵗除陪王司馬登薛公逍遥䑓序¶
　　　　　　　　　　　　　　　前　人¶
故郡城有荒䑓焉雖層宇落構而遺制巋然邑老相傳¶
斯則薛公道衡之所憇也薛公不容隋季出守海隅豈¶
作䑓榭以崇奢蓋因丘陵而視逺必有以清滌孤憤舒¶
嘯佳辰寄文翰以相宣仰風流而未冺今司馬公英逹¶
好古清譽滿時迹有忤於貴臣道未行於明主以長沙¶
下國同賈誼之謫居六安逺郡無桓譚之不樂嘗以為¶
<pb:KR4h0022_WYG_710-5a>¶
仁不異逺必敷政以愛人窮當益堅已恒(集作/垣)懐而樂¶
地屬府庭閒暇江浦清明南山(集作/土)陽和覺寒氣之向¶
盡東郊物候(集作/候暖)愛春色之先来於是乎命輕舸以亂¶
(集作/乗)流趣髙䑓而降宅(集作/望)越荒堞披古馗(集作/道)躋隠¶
嶙而三休俯芊綿而四極其逺則煙逺墟井指甌駱(集/作)¶
(貊/)以南馳雲合山川距荆吳而北走其近則深谿見底¶
鱗介之所出沒喬林夾岸羽毛之所翺翔悠哉薛公無¶
不寄也意神期之可接陟彼峻隅想風景之不殊剪為¶
<pb:KR4h0022_WYG_710-5b>¶
茂草司馬公又以為峴山故事感羊祜以興言湘水遺¶
風懐屈原而可作况登髙能賦得無述焉某實小人受¶
教君子雖羲之樂㑹稽之士自與許詢而仲舉愛(集作/禮)¶
豫章之人復招徐孺是日也羣賢(集作/英)在焉猥惟陋才¶
忝陪下列祗命為序請各言詩(集作/言志)¶
　　　宰相及百官定昆明池旬宴序¶
　　　　　　　　　　　　　　　孫　逖¶
古者天子居青陽服蒼玉於是乎和令布德行慶施惠¶
<pb:KR4h0022_WYG_710-6a>¶
其義逺矣粤若稽古皇帝御天下之十有九載溥暢神¶
化𢎞宣聖德氐羌来享四方無事元凱升朝百揆時序¶
年屢豐而多慶物由庚而自樂乃賜羣臣十日宴所以¶
畢春氣樂太平也越三月已已㑹于定昆明池於是秉¶
鈞宗公執事庶尹𤣥衮赤舄黼衣繡裳奉璋峩峩珮玉¶
鏘鏘仰丹闕而拜命俯清川而樂飲大庖孔碩尹京為¶
致餼之司㫖酒思柔柱史為佐樽之政既錫之以髙㑹¶
又恱之以備樂修妓羅舞名倡間歌含姑洗於鐘皷動¶
<pb:KR4h0022_WYG_710-6b>¶
陽春於羽籥陟則設帟降則具舟榜文鷁以泝洄與飛¶
鷗而狎玩魴鱮甫甫鳬鷖翼翼薰風敷散於草木喜氣¶
宛延於郊甸亦既醉止于胥樂兮夫恩之所覃者深則¶
感之所及者逺引之於大足以助天地之同和伸之於¶
㣲足以致魚鼈之咸若大君垂裕豈虚也哉詩以展事¶
抑惟舊典我上相裴公中書令蕭公保乂皇極緝熈文¶
教以為正國風羙王化者莫近於詩㣲言浸逺大義將¶
缺乃命革剗浮靡導揚雅頌斵雕為樸取實棄華親題¶
<pb:KR4h0022_WYG_710-7a>¶
首章以倡在位皇矣上帝式歌文王之德穆如清風方¶
聞吉甫之頌請問其目列之於左¶
　　　湖中宴王使君序　　　　　前　人¶
書曰㓂賊姦宄又曰奪攘矯䖍延于平人干國之紀常¶
州刺史王公奉若天命肅清江服德之至也不言而黙¶
信令之行也不言而知懼政未朞月路不拾遺斯亦隨¶
武子鄭太叔常從事於兹矣嵗三月使車行郡輕舟入¶
湖自公及私寓物成趣水照金章春明朱紱倚禹穴於¶
<pb:KR4h0022_WYG_710-7b>¶
前棹㢠越城於後屏南國春暮鶯花亂飛東山晝晴林¶
嶺皆出載酒公讌尋幽水嬉班秩以節在宴樂而有禮¶
簮笏斯皇覺雲湖之増價夫皇華乗傳朝寄之重丘壑¶
林藪幽趣之適在此行也兼而有之請賡載歌用旌厥¶
美¶
　　　趙六宅浴後宴序¶
昔孔門逹者言志於夫子曰浴乎沂風乎舞雩咏而歸¶
豈非遊必有方道在則樂貴㓗清以象德輔精爽而成¶
<pb:KR4h0022_WYG_710-8a>¶
趣吾友趙子亦事斯語矣歴選暇日咨謀同心備預芳¶
華有事沃盥炎火電煙洞房燠若探湯以申誡(闕/)水知¶
其善清以流其惡則形之汾澮苦而利於病則神之藥¶
石雖雅琴養德惠風析酲曽何喻哉未足多也振衣而¶
退繼酒為樂需食有節誦言無譁所貴酣暢以和湫底¶
夫始於澡身終於養神樂只君子曷嘗違仁左衞騎曹¶
張晉明伸紙染毫俾余題序¶
　　　仲春羣公遊田司直城東别業序¶
<pb:KR4h0022_WYG_710-8b>¶
　　　　　　　　　　　　　　　陶　翰¶
余聞宥天下不聞理天下故夏䑓門(疑/)而生自(疑作/白)秋¶
官澹而守中不然我羣公法家之流惟刑是恤亦何暇¶
閣挂巾車鏘鏘乎在此堂矣司直鴈門田侯行脩器博¶
心逺地偏於是啟郊園之扉主簿天水姜侯詞才俊秀¶
雅志堅直於是傳翰林之檄嗟乎城池不越井邑不移¶
林篁忽深山鬱斗起出廻塘而入蒼翠更指深亭因曲¶
岸而捫穹嵌忽升絶頂雲天極思河山滿目菡萏春色¶
<pb:KR4h0022_WYG_710-9a>¶
蒼茫逺空煙間之宫闕九重砌下之亭臯千里臨眺之¶
壯也罇酒既醉舞袖登筵歡洽在斯獻酬無筭措九州¶
於樂府移三典於頌章皆我順堯之心除秦之政所以¶
偶春服之宴也咸請賦詩¶
　　　劉侍御月夜讌㑹序　　　　元　結¶
兵興已来十一年矣獲與同人歡醉逹旦詠歌取適無¶
一二焉乙已年(集作/嵗)彭城劉源在衡陽逢故人或有在¶
者日昔(英華作/指非)相㑹弟寛逺遊始與諸公待月而笑語¶
<pb:KR4h0022_WYG_710-9b>¶
竟(集作/競)與諸公愛月而歡醉詠歌夜乆賦詩言懐於戯¶
文章道䘮蓋亦乆矣時之作者煩雜過多歌兒舞女直¶
相喜愛系之風雅誰道是耶諸公常(集作/嘗)欲變時俗之¶
淫靡為後生之規範今夕豈不能道逹情性或(集無/此字)成¶
一時之美乎¶
　　　陪李採訪泛舟蓬池宴李文部序¶
　　　　　　　　　　　　　　　蕭頴士¶
聖后欽明天工愍恤人瘼罷前監郡仍昔樓(集作/按)部其¶
<pb:KR4h0022_WYG_710-10a>¶
為寄也大焉若乃地(疑作/池)梁墟城浚都舳艫萬里闤闠¶
千室通邑之尤也東至于河西至于海亘長淮而彌甸¶
服方域之雄也牧守之任循良之選豈易人哉今兹春¶
嵗聿旱人咨荒歉朝廷慮東方之耗斁也慎簡大賢而¶
臨涖之明詔乃下俾鉅鹿守李公往焉亦既褰帷零雨¶
其祈矜人廕庥貴余(疑作/籴)日衰被青徐而周兖豫有政¶
刑矣已而襄國士女結去思之怨大君愍然又命公族¶
之良前文部侍郎東陽繼焉擅文儒之俊所以司綸翰¶
<pb:KR4h0022_WYG_710-10b>¶
兼銓尺矣韞戎畧之權所以參簡稽貳麾節矣登朝而¶
備履清貫出守而再踐名邦其鎮撫斯境式慰饑渇宜¶
矣秋九月鉅鹿舟輿次于是都明使君客焉懿夫尊卑¶
有序敦晉鄭之好前後斯謡美召杜之德温温二公善¶
可知焉越三日宴集于南亭具水嬉也出層城横通川¶
廻環里閭曠望郊㕓抑抑威儀徒馭如馳人導馬隨以¶
至于蓬池矯翠帟登畫鷁揖讓有禮獻酬無斁威哉赫¶
乎方伯所以饗邦君也爾乃洲島廻互林亭蓊鬱天海¶
<pb:KR4h0022_WYG_710-11a>¶
清平豁若萬頃澄湛乎其間紅蕖照灼緑菱摇漾淺草¶
細萍往往藂生邀魚舟望白鳥江湖勝勢去去非逺既¶
而渉則在岸泛則在流珍羞間海陸之錯妙舞應荆吳¶
之奏參差逶迤笑語忘疲亦千古一時也晩林未疎堤¶
草更緑輕雨泛灑㣲風清潤泝洄淪漣終日夕焉二公¶
喜(一作/嘉)昇平生至樂歡然有命賦詩客有欣遇二府簉¶
賔筵之末從事斯文爰操簡請同賦四韻嗣於國風之¶
後焉¶
<pb:KR4h0022_WYG_710-11b>¶
　　　河中鸛鵲(疑作/雀)樓集序　　　李　翰¶
後周大冡宰宇文䕶軍鎮河外之地築為層樓遐標碧¶
空影倒洪流二百餘載獨立乎中州以其佳氣在下代¶
為勝槩四方雋秀有登者悠然逺心如思龍門若望崑¶
崙河南尹趙公受帝新命宣風三晉右賢好事遊人若¶
歸小子承連帥之眷列在下客八月天髙獲登兹樓乃¶
復俯視舜城傍窺秦塞紫氣度關而西入黄河觸華而¶
東匯龍㨿虎視下臨八洲前輩暢諸題詩上層名播前¶
<pb:KR4h0022_WYG_710-12a>¶
後山川景象備於一言上客有前美原尉宇文邈前櫟¶
陽郡鄭鯤文行光逹名重當時吳興姚係長樂馮曽清¶
河崔邠鴻筆佳什聲聞逺方將刷羽㸔(疑/)天追飛太清¶
相與言詩以繼暢生之作命余紀事書於前軒¶
　　　春夜宴諸從弟桃李園序　　李　白¶
夫天地者萬物之逆旅也光隂者百代之過客也而浮¶
生若夣為歡幾何古人秉燭夜遊良有以也况陽春召¶
我以煙景大塊假我以文章㑹桃李之芳園序天倫之¶
<pb:KR4h0022_WYG_710-12b>¶
樂事羣季俊秀皆為惠連吾人詠歌獨慙康樂幽賞未¶
已髙談轉清開瓊筵以坐花飛羽觴而醉月不有佳作¶
(集作/詠)何申雅懐如詩不成罰依金谷酒(集有/斗字)數¶
　　　夏日諸從弟登汝州龍興閣序¶
　　　　　　　　　　　　　　　前　人¶
夫槿榮芳園蟬嘯珍木蓋紀乎南火之月也可以處䑓¶
榭居髙明吾之友于順此意也遂卜精勝得乎龍興留¶
寳馬於門外歩金梯於閣上漸出軒户遐瞻雲天晴山¶
<pb:KR4h0022_WYG_710-13a>¶
翠逺而四合暮江碧流而一色屈指郷路還疑夣中開¶
襟危欄宛若空外嗚呼屈宋長逝無堪與言起予者誰¶
得我二季當揮爾鳯藻飛乎鸞觴(一作搜/乎霞觴)與白雲老兄¶
俱莫負古人也¶
　　　冬夜裴郎中薛侍御(英華作/郎非)置酒讌集序¶
　　　　　　　　　　　　　　　前　人¶
二公以大司馬之命領浙河東西十有三州之政相與¶
周爰諮度平均邦賦者三月矣當割而游刄無間臨機¶
<pb:KR4h0022_WYG_710-13b>¶
而舍㧞則獲由是在簿領之際無江海而閒冬十月辛¶
未徴㑹于此堂讌朋友故舊也賢豪畢萃升降有序縫¶
衣淺帶十有五人聲同故窮逹不問意得而鄙懐(集作/恡)¶
皆遣肴芳酒濃夜寂琴暢慷慨言志絡繹舉白盱衡抵¶
掌啞啞大笑三爵耳熱萬念如洗不復計名身之親疎¶
憂患之去来也况他累乎既醉余以箸擊酒(集作/唾)壺叩¶
商而歌其詞曰簿領日盈機知君傲煩囂飲和自忘渇¶
况以初筵招道契跡自親誰謂列宿遥何用結同心緑¶
<pb:KR4h0022_WYG_710-14a>¶
琴復長瓢日月若走馬炎凉催斗杓一年觧大(集作/頥)笑¶
幾日如今宵奉君千金夀莫使嵗寒凋是日也(集無/也字)禮¶
成於意歡生於同滯憤積慘篲掃湯沃方今滄溟(集作/溟海)¶
始波世未康矣(集作世/屯未康)二公克壯其猷(集作/猶)以立事為¶
已任行當自致青雲之上不復與適莾蒼者羣矣吾儕¶
浮沉其間風水俱逝(集作與/風水俱)他日或潜淵(集作/泉)或唳天¶
一離一合雲動雨散然後知今日罇酒未易再得將子¶
無金玉其音姑偕賦以卒貺¶
<pb:KR4h0022_WYG_710-14b>¶
　　　華山黄神谷讌臨汝裴毘陵十四明府序(按圖/經仙)¶
　　　　(人黄盧子得/道昇仙之所)　　　　　　前　人¶
黄盧子㓕景上漢千嵗矣留碧峯白雲以貽後世故清¶
機勝事未始有極余使(集作/吏)于華之明年道侣裴冀亦¶
再命為臨汝令夏六月假道敝邑稅鞅此地(集作/山)思欲¶
追髙歩詣真境於是相與携手及二三友生童子將命¶
者六七人挈長瓢荷大壺以濁醪素琴㑹于黄神之谷¶
興也按谷之西頂實三峯東面石壁藂倚東為洞壑乳¶
<pb:KR4h0022_WYG_710-15a>¶
竇潜泄成盤渦兩崖合關若與天接三二子將極其深¶
也(二字集作/登探也)至則繋馬山足披蓁石門入自洞口至於¶
梯路蹋連嶂而輿疊崿度嶇嶔而躡凌兢夤縁絶磴及¶
横嶺而止澡身乎飛泉濯纓乎清漣想夫君俟我於蓮¶
花峯之下(五字集作/花峯下)碧(集作/碧空)而嬋娟愛而不見搔首空¶
山然後靡靈草以為席傾流霞而相歡(集作/勸)楚歌徐動¶
沂詠亦發清商激於琴韻白雲起於筆鋒是日也髙興¶
盡而世緒遣幽情形而神機生頺然覺形體(集作/骸)六藏¶
<pb:KR4h0022_WYG_710-15b>¶
悉為外物天地萬有無非秋毫既醉且止(集作亦/既醉止)則亦¶
足言以志仙跡且旌吾友嘉㑹之在山也¶
　　　鄭縣劉少府兄宅月夜登䑓宴集序¶
　　　　　　　　　　　　　　　前　人¶
夏六月小暑至矣吾兄方幕夜天掃月榭有酒如乳醑¶
我乎城南(集作/隅)城臨近髙山俯瞰(集作/矙)平隰秦郊漢院¶
相錯如繡且有顥氣足以娛人故數君子稱觴焉其誰¶
同之有若功曹隴西李華參軍滎陽鄭洵卿瑯琊王休¶
<pb:KR4h0022_WYG_710-16a>¶
(集作/沐)河東裴貺鄭尉京兆韋造皆卿材也聲同而形體¶
相忘道契而(集作/故)機事不入是以有髙㑹逺望危言浩¶
歌或心惬清機寓興於物或語及陳迹盱衡而笑於是¶
初筵而惠好脩中飲而意氣接既醉而是非遣夫彭澤¶
採菊隠侯臨風謂之盛矣况髙城古䑓深夜朗月芳罇¶
良友佳境勝事今夕何夕八者俱并盍亦偕賦於此乎¶
觀三二子之志¶
　　　建丑月十五日虎丘山夜宴序¶
<pb:KR4h0022_WYG_710-16b>¶
　　　　　　　　　　　　　　　前　人¶
方今内有夔龍臯伊以佐百揆外有方叔召虎以守四¶
方江海之人髙枕無事則琴壺以宴友朋嘯歌以展霞¶
月吾黨之職也我是以有今兹虎丘之㑹巖巖虎丘奠¶
吾西門崒然如香樓金道自下方而踴躍鎻丹霞白雲¶
於蓮宫之内㑹之日和氣滿谷陽春逼人巖煙掃除肅¶
若有待余與夫不亂行於鷗鳥者銜流霞之盃而群嬉¶
乎其中笑向碧潭與松石道舊兕觥既發賔主醉止狂¶
<pb:KR4h0022_WYG_710-17a>¶
歌送酒坐者皆和互趣所奏(集作吳/趨數奏)雲去日沒梵天月¶
出(集作/日)萬里如練松隂依依狀若留客于斯時也撫雲¶
山為我輩視竹帛如草芥頺然樂極衆慮皆遣於是奮¶
髯屢舞而歡今夕何夕同者八人醉罷偕賦以為此山¶
故事¶
　　　九日陪亷使盧端公宴東樓序¶
　　　　　　　　　　　　　　　于　邵¶
國家以桂林重鎮吳越襟帶有郡縣可以綱紀有蠻夷¶
<pb:KR4h0022_WYG_710-17b>¶
可以覊縻朔南聲教蓋以此始皇上纉承大位之明年¶
啟謨羣后載命連率是以范陽盧公自京而来條察二¶
十八州諸軍事千里之地遂無外虞三軍之士皆務前¶
敞(疑/)然後賞必勞罰必害官不易法府無留事封畧既¶
静公堂自閒况重陽美景得不為樂大合賔佐髙張郡¶
樓紅塵發地青山坰牧連天漲海来接蒼梧慿髙而翠¶
靄轉微送逺而白鴈㸔沒泛椒菊而筭爵顧絲桐而間¶
奏賔醉月上主待露晞想彭澤之獨遊悵馬䑓之陳迹¶
<pb:KR4h0022_WYG_710-18a>¶
今日之㑹何其盛歟余負累謫居卒起庭府黜叅佐之¶
禮陪上罇之娛韓灰已燃鄒谷自煖奉命為序冠于羣¶
篇辭之所難敢謝不敏請分賦五韻書諸即事云¶
　　　晩秋陪盧侍郎遊石橋序　　前　人¶
以公責左遷于兹迨一周星矣首疾心痗繼日經懐實¶
由南冠尚簮憂所未忘是以幽求人境之外將蕩滌煩¶
慮得諸石橋乆之豈無他人不如我志願言卒獲者亦¶
乆之殿中侍御史范陽盧子至監理下國未浃辰而居¶
<pb:KR4h0022_WYG_710-18b>¶
簡乗暇行鑣載勒致為客數公方駕儐從如林煌煌焉¶
奔走乎墟落延屬乎禫官(疑/)矣三登彌髙累息以進而¶
後偕集于橋下徒觀夫挂長虹以飛来陵半霄而勢去¶
下空如豁纎蘿不生上頂為帷佳木藂秀不可得而總¶
載也以為本於融結庸可自然資於造化力役不及明¶
矣東極大水北走長安羅郭雉堞如示諸掌大田多稼¶
冝乎有秋羣山積翠以回合好鳥追飛而下上有是勝¶
賞以是開懐盍賦新詩以紀一時之事也侍御以嘗忝¶
<pb:KR4h0022_WYG_710-19a>¶
鵷沼潤色鴻業以文司録俾序良遊敢復畢辭多慙老¶
敗¶
　　　陪諸公宴京兆王參軍宅序　前　人¶
王參軍國族之貴介子也况抗衡神都抵掌翰苑渇日¶
行道推心與人故士君子願遊芝蘭不避風雨僕校文¶
者得無勸乎冬至十月飛雪千里携我入室接君初筵¶
嘉餚惟錯清酤有藇取適可以齊鵬圖及酣可以去狐¶
白始為合獻之禮終為縱飲之樂有足多也飛鴟戾天¶
<pb:KR4h0022_WYG_710-19b>¶
宿鳥擇木鐘鼓告暝軒裳欲歸主人諸僕一嵗三㨗斯¶
文可覩愚以更請賔將不然蓋言之不可以亡也多媿¶
皆讓¶
　　　春宴蕭侍御林亭序　　　　前　人¶
監察御史蕭公以初獻戎捷塞庭無事從板輿之暇日¶
邀幕賔而揖我必選以勝况臨清江始乗安流終踐樊¶
圃嘉客以入華亭豁開桴浮往来上下皆見竹樹引外¶
郊雲物鳬鷖為夫人家禽豈日駐花間天鋪潭底自為¶
<pb:KR4h0022_WYG_710-20a>¶
勝槩而蕭公於是咨宻戚荷賔榮惜此交歡愛此遲景¶
飛觴舉白亦云醉止顧我以客時無間焉拜升堂之嘉¶
慶抱夀慶之餘瀝殿中侍御史鄭公文宗也退而喜曰¶
今日之㑹允為良辰不有斯文無以終樂遂歴賦諸韻¶
凡二十餘篇命為序引讓之不可¶
　　　遊李校書花藥園序　　　　前　人¶
春吹萬以為物皆有役我智者惟役之不殆終而有用¶
故君子盡心於藥焉恐精華之不迨已也崇文舘校書¶
<pb:KR4h0022_WYG_710-20b>¶
郎李公寢門之外大亭南敞大亭之左勝地東豁環岸¶
種藥不知斯池幾十歩但覩其縹眇霞錯䓤蘢煙布宻¶
葉層暎虚根不摇珠㸃夕露金燃曉光而後花發五色¶
色帶深淺藂生一香香有近逺色若錦繡酷如芝蘭動¶
皆襲人静則奪目此李公及時之適也至若上苗可食¶
下體兼採子入菰飯華雜蒲葅既甘平而性寒又辛温¶
而執熱癖除而不為去傳風愈而安知及書此李公谷¶
中之本也吾徒沐公馨香愛我藥石皆可右坐願為佳¶
<pb:KR4h0022_WYG_710-21a>¶
遊風生白蘋日映丹浦披摇靃靡則花飛鏡中虚涵峥¶
嶸而山在海底入門而未辨金谷問地而不言河陽况¶
春醖己清家園可摘飲盡落景勸無後時憶戴而乗輿¶
自来知鍾而聽絃立應此李公推心之分也禮曰發慮¶
憲語云從吾所好慮以觀進好無思邪而公智周未¶
兆根據有益上符性命之理下從耳目之玩舉一物而¶
庶美集得不謂之難哉韓康隠名徒盡職者羊叔相遺¶
吾無間然聊對諸人之意用觀賦物之作予乃僚也敢¶
<pb:KR4h0022_WYG_710-21b>¶
無述乎¶
　¶
　¶
　¶
　¶
　¶
　¶
　文苑英華巻七百十¶
