# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:14.260458
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷九百八十七
<pb:KR4h0022_WYG_986-1a>¶
欽定四庫全書¶
　文苑英華巻九百八十七　　宋　李昉等　編¶
　交舊十¶
　　祭崔使君簡文一首¶
　　祭崔使君神柩歸上都文一首¶
　　祭崔使君敏文一首¶
　　為崔侍御祭穆員外文一首¶
　　祭李栁州文一首　　　祭太常裴少卿文一首¶
<pb:KR4h0022_WYG_986-1b>¶
　　祭薛中丞文一首　　　祭虞部張員外文一首¶
　　祭亡友栁子厚文一首　祭張給事徹文一首¶
　　祭竇司業文一首　　　祭馬僕射惣文一首¶
　　祭栁州栁員外文一首¶
　　　祭(集有姊/夫二字)崔使君簡文　　　栁宗元¶
某年月日某謹以清酌庶羞之奠祭于永州刺史博陵¶
崔君(集作/公)之靈天之生人或哲或愚君取其英爰輝(集/作)¶
(耀/)于初譽動京師(集作/邑)施於方隅密勿書奏元侯是俞¶
<pb:KR4h0022_WYG_986-2a>¶
蜀㓂内侮禍連𦍑髳君出顯畫披攘其徒南平劒門西¶
獲戎俘超受刑曹留守(集作/揔)南都移刺連部下民其蘇¶
道不可常病惑中途悍石是餌元精以渝雷謗爰興按¶
驗増誣始雖進律終以論辜溟海浩浩而君是踰崇(集/作)¶
(嵩/)山茫茫而君是居厥弟抗憤呌于天(集作/康)衢天子憫¶
焉訊以文書御史既斥連帥是除期復中壤遽淪别區¶
䘮還大浸又溺二孤痛毒荐仍振古所無何適(讀作/謫)于¶
天降此剪屠柩不及歸寓葬荒墟將葺將就誓還里閭¶
<pb:KR4h0022_WYG_986-2b>¶
嗚呼君之子姓惟自我出母儀既虧父訓又失㷀㷀相¶
視撫悼増恤咸兾其才以大家室惟昔與今(集作/君)年殊¶
志匹書諮夕討期正文律實契師友豈伊親暱(集作/昵)誰¶
謂斯人變易成疾良志莫踐乖離永訣(集作/訖)嗚呼永山¶
之西湘水之東殯紖以出斧屋爰封神非久留息駕于¶
中書石為誌世德斯崇拜首以酌出涕無窮(集作手㪺/以酌涕出)¶
(焉/窮)¶
　　　祭崔使君神柩歸上都文　　前　人¶
<pb:KR4h0022_WYG_986-3a>¶
嘻乎崔公之柩嘻乎崔公楚之南其土不可以室或坋¶
而頹或埆而崒隂流(一作/沉)泄漏瀐没渝溢碩鼠大蟻傍¶
穿側出虧踈脆薄久乃自室不如君之郷式堅且密嘻¶
乎崔公楚之南其鬼不可與友躁戾佻險睒眒欺苟脞¶
賤暗曶輕囂(一作/嚚)妄走不思已類好事羣醜不如君之¶
郷式和且偶日月甚良子姓甚勤具是舟轝寧君之神¶
去爾夷方返爾故隣奕奕其歸宜樂且忻君死而還我¶
生而留永矣殊世曷從之遊酧觴于座與涕俱流¶
<pb:KR4h0022_WYG_986-3b>¶
　　　祭崔使君敏文　　　　　　前　人¶
夫産崑崙者難為玉植鄧林者難為木公以令望顯于¶
華族藝邃六書學該七錄耽此黄老恬於寵辱入補黒¶
衣出参甸服紀綱淮海政令維肅宰制岳濵周於仁育¶
儲闈典議直清攸屬久次推能二州繼牧至于是邦率¶
由舊俗和易勿亟優游自足既有小(集作/少)吏亦勤(集作/勤于)¶
庶獄妖誣殄除淫祠剪覆出令三嵗人無怨讟進律未¶
行歸神何速某咸以罪戾謫兹炎方公垂恵和枯稿以¶
<pb:KR4h0022_WYG_986-4a>¶
光鳴鸞適野泛鷁沿湘廣筵命樂華燭飛觴髙歌屢舞¶
終以無荒紛慮斯屏憂懐暫忘良時不再斯樂難常今¶
其奈何顧慕増(集作/感)傷嗚呼哀哉室有迭去川無息流¶
追懐曩晨恍若夢遊奠撤(集作/徹)中寢魂遷葉(集作/乗)舟邦¶
人永思匍匐隠憂况我懐德心焉若抽潔誠可鑒蘋藻¶
非羞¶
　　　為崔侍御祭穆員外文　　　韓　愈¶
維年月日故人博陵崔愬謹以清酌之奠祭于亡友穆¶
<pb:KR4h0022_WYG_986-4b>¶
六端公之靈於乎建中之初予居於嵩携扶北奔(集注/作歸)¶
避盜来攻晨及洛師相遇一時顧我無(集作/如)故睠然顧¶
之子有令聞我来自山之子畯明我鈍而頑道實(集作/既)¶
云異誰從知我我思其厚不知其可(集注作不/可而可)於後八¶
年君從杜侯我時在洛亦應其招留守無事多君子寮¶
罔有疑忌惟其嬉遊草生之春鳥鳴之朝我轡在手君¶
揚其鑣君居其(集注作/復我)室我既来即或以咏(集作/嘯)歌或¶
以偃側誨余以義我復(集註作/復我)以誠終日以(蜀本/作與)語無¶
<pb:KR4h0022_WYG_986-5a>¶
非德聲主人信讒有惑其下殺人無罪誣以成過入救¶
不從反以為禍赫赫有聞王命三司察我于獄相從係¶
縲直(一作/曲)生何(蜀本/作可)樂曲死何(蜀本/作可)悲上懐王人(蜀本/作主)¶
(人/)内閔(杭本/作關)其私進退之難君(集作/居)處之宜既釋于囚¶
我来徐州道之悠悠思君為憂我如京師君居父䘮哭¶
泣而拜言辭不通我歸自西君反吉服晤言無他往復¶
其昔不日而違使(集作重/又作禆)我心惻自後聞君母䘮是丁¶
痛毒之懐六年以并(集注/作經)孰云孝子而殞厥靈今我之¶
<pb:KR4h0022_WYG_986-5b>¶
至入門失(集作/哭)聲酒肉在前君胡不飡升君之牀(集作/堂)¶
不與我言嗚呼死矣何日来還¶
　　　祭李栁州文　　　　　　　前　人¶
維元和元年嵗次景戌二月乙未朔二十四日戊午將¶
仕郎守江陵府法曹参軍韓愈謹以清酌庶羞之奠敬¶
祭于故栁州李使君員外二(集作/三)兄之靈古語有之白¶
頭如新傾盖若舊顧意氣之何如何(集作/曷)日時之足究¶
當貞元之癸未(一作/酉非)惕皇威而左授伏荒炎之下邑嗟¶
<pb:KR4h0022_WYG_986-6a>¶
名頹而位仆歴貴部而西邁邇清光於(集註/作而)暫覯言莫¶
(集作/若)交而情無由既不賈而奚售哀窮遐(集作/荒)之無圖¶
㧝(集作/拏)百憂以(集註/作而)自副辱問訊之綢繆常(集作/恒)飽饑¶
而愈疚接雄詞於章句窺逸跡於篆籀苞黄甘而致貽¶
(一作/辭)獲筆紙之雙貿投義魚之短韻愧韜瑕而舉秀俟¶
新命於衡陽費薪芻於館侯空大亭以見處憩水木之¶
幽茂逞英心於縱博沃煩腸於(集註/作以)清酌航北湖之空¶
明覷鱗介之驚透宴州樓之豁逹衆管啾(集作/秋非)而並奏¶
<pb:KR4h0022_WYG_986-6b>¶
得恩恵於新知脱寃(集作/窮)愁於往陋輟行謀於俄頃見¶
秋月之三彀逮天書之下降猶低廻以宿留念暌離之¶
在期謂此㑹之難又援(集作/授)縞紵以託心示兹誠之不¶
謬儻後日之北遷約窮歡於一晝雖椽奉之酸寒要㧞¶
貧而為富何人生之難信指(集作/捐)斯言而莫就始訝信¶
而(一作/於)暫疎遂承(集作/成)凶於不救見銘旌之低昻尚遲¶
疑於别袖憶交酬而迭舞奠單杯而哭柩美夫君之為¶
政不撓(一作/僥)志於讒搆遭唇舌之紛羅獨凌晨而孤雊¶
<pb:KR4h0022_WYG_986-7a>¶
彼憸人之浮言雖百年(一作/輩)其何詬洞往古而髙觀固¶
邪正之相冦幸竊覩其始終敢不明白而蔽覆神乎来¶
哉辭以為侑尚饗¶
　　　祭太常裴少卿文　　　　　前　人¶
維元和九(一作/元非)年給事中李逢吉給事中孟簡吏部侍¶
郎張惟素吏部侍郎張賈比部郎中史館修撰韓愈等¶
謹以庶羞清酌之奠致祭于太常裴二十一兄之靈朝¶
廷之重莫過乎禮雖經䇿具存而精通盖寡自郊丘故¶
<pb:KR4h0022_WYG_986-7b>¶
事宗廟時宜大君之所旁求丞相之所卒問羣儒拱手¶
宗祝醉心兄皆指陳根源斟酌通變罔不允符天㫖克¶
協神休至于公卿冠婚士庶䘮祭疑皆響答問必實歸¶
從我者定(集作/足)為軌儀異我者無逃指笑動為時法言¶
比(集作/必)古經獨立一朝髙示千古而又驅馳朋執僶俛¶
宗親擔石之儲常空於私室方丈之食每盛于賔筵贈¶
必固辭求無不應孰云具美而不永年愈等早接逰從¶
實欽道義致誠薄奠以訣終天嗚呼哀哉尚饗¶
<pb:KR4h0022_WYG_986-8a>¶
　　　祭薛中丞文(同李逢吉/孟簡等)　　　前　人¶
維元和九(一作/元非)年嵗次甲午閏八月乙已朔十五日已¶
未某官某乙等謹以清酌庶羞之奠祭于亡友故御史¶
中丞贈刑部侍郎薛公之靈公之懿德茂行可以勵俗¶
清文敏識足以發身宗族稱其孝慈友朋歸其信義累¶
升科第亟踐班行左掖南臺共傳故事詩人墨客争諷¶
新篇羽儀朝廷輝映中外長途方騁大限俄窮聖上軫¶
不憗之悲具寮興云亡之歎况某等忘言斯久知我俱¶
<pb:KR4h0022_WYG_986-8b>¶
深青春之遊白首相失来陳薄奠詎盡哀誠嗚呼哀哉¶
尚饗¶
　　　祭虞部張員外季友文　　　前　人¶
維元和十年月日中書舍人王涯考功郎中知制誥韓¶
愈禮部侍郎崔羣京兆尹許季同考功員外郎庾承宣¶
河中節度判官殿中侍御史邢册等謹以清酌庶羞之¶
奠敬祭于亡友張十三員外之靈嗚呼往在貞元俱從¶
賔薦司我明試時維邦彦各以文售幸皆少年羣遊旅¶
<pb:KR4h0022_WYG_986-9a>¶
宿其歡甚焉出言無尤有獲同喜他年諸人莫有能比¶
倐忽逮今二十餘嵗存皆衰白半亦辭世外纒公事内¶
廹家私中宵興歎無復昔時如何今日(集註作/於今)又失夫¶
子懿德柔聲永絶心耳廬親之墓終䘮乃歸佯(集作/陽)瘖¶
避職妻子不知分司憲臺風紀由振遂遷司虞以播華¶
問不能老夀孰究其因託嗣於宗天維不仁酒食備設¶
靈其降止論德叙情以視諸誄哀哉尚饗¶
　　　祭亡友栁子厚文　　　　　前　人¶
<pb:KR4h0022_WYG_986-9b>¶
維元和十五年嵗次庚子五月壬寅朔五日景午韓愈¶
謹以清酌庶羞之奠敬祭于亡友栁君(集本唐文/粹無君字)子厚¶
之靈嗟嗟子厚而至然耶自古莫不然我又何嗟人之¶
生世如夢一覺其間利害竟亦何校當其夢時有樂有¶
悲及其既覺豈足追惟凡物之生不願為(杭本/作謂)材犧罇¶
青黄乃木之災子之中棄天脱&KR0919;覊玉佩瓊琚大放厥¶
詞富貴無能磨滅誰紀子之自著表表愈偉不善為斵¶
血指汗顔巧匠旁觀縮手袖間子之文章而不用世乃¶
<pb:KR4h0022_WYG_986-10a>¶
令吾徒掌帝之制子之視人自以無前一斥不復羣飛¶
刺天嗟嗟子厚今有今亡(一作今/也則亡)臨絶之音一何琅琅¶
徧告諸友而(二本/作以)寄厥子不鄙謂余亦託以死凡今之¶
交觀勢厚薄余豈可保能承子託非我知子子實命我¶
猶有鬼神寧(集註作予/文粹作弗)敢遺墮念子永歸無復来期設¶
祭棺前矢心以辭嗚呼哀哉尚饗¶
　　　祭張給事徹文　　　　　　前　人¶
維年月日兵部侍郎韓愈謹以清酌之奠祭于故殿中¶
<pb:KR4h0022_WYG_986-10b>¶
侍御史贈給事中張君之靈惟君之先以儒名家逮君¶
皇考再振厥華郷舉(集作/貢)進秀有司第之從事元戎謹¶
職以治遂拜郎官以職王憲不長其年飛不盡翰乃生¶
給事松貞玉剛幹父之業纂文有光屢辟侯府亦佐梁¶
師前人是似耋吏嗟咨御史闕人奪之於朝大厦之構¶
斧斤未操府遷幽都頑悖未孚繄君之賴乃奏乞留乃¶
遷殿中朱衣象服(集作/板是)惟義之趨豈利之踐虺犲發舋¶
闔府屠割(集作/剥)償其恨犯君獨髙脱露刃成林弓矢攘¶
<pb:KR4h0022_WYG_986-11a>¶
攘千萬為徒噪讙為狂君獨叱之上不負汝為此不祥¶
將死無所雖愚無知慚屈變色秉(集作/君)義不辱殺身就¶
德天子嘉之贈官近侍歸於一死萬古是記我之從女¶
為君之配君於其家行實髙世無所於(集作/掩)葬與(集註/作輿)¶
魂東歸誄以贈之莫知我哀嗚呼哀哉尚饗¶
　　　祭竇司業牟文　　　　　　前　人¶
維年月日兵部待郎韓愈謹以清酌庶羞之奠祭于故¶
國子司業竇君二兄之靈惟君文行夙成有聲江東魁¶
<pb:KR4h0022_WYG_986-11b>¶
然厚重長者之風一舉於郷遂收厥功屢佐大邦(袁本/作侯)¶
以調兵戎詔曰予虞汝為郎中乃令洛陽嵗且四終維¶
刑之慎掌正𨽻僮命守髙平命副(集作/制)儒宫朱衣銀魚¶
象服以崇錫榮考妣孝道上窮官不滿能亦云逹通逾¶
七望八年孰非公(蜀本作踰七八/年孰非望公非)在君無憾我意不充¶
君之昆弟三以詞雄刺史郎官(集作/中)四繼三同於士大¶
夫可謂顯融我之獲見實自童䝉既受誘勸(集作既/愛既勸)在¶
麻之蓬自視鶵□望君飛鴻四十餘年事半如夢(集作/四十)¶
<pb:KR4h0022_WYG_986-12a>¶
(年餘事/如夢中)分宰河洛愧立並躬俱苦(集作/官)於學以纖臨洪¶
惠詩不酧報德以空死生莫接孰明余(集作/我)衷於祭告¶
情文以自攻嗚呼哀哉尚饗¶
　　　祭馬僕射總文　　　　　　前　人¶
維年月日吏部侍郎韓愈謹以清酌庶羞之奠敬祭于¶
故僕射馬公十二兄之靈惟公𢎞大温恭全然德備天¶
故生之其必有意將明將昌實艱初試佐戎滑臺斥由¶
尹寺適彼甌閩&KR1142;&KR1557;䟦躓(一作/踕)顛而不踒乃得其地于¶
<pb:KR4h0022_WYG_986-12b>¶
泉于䖍始執郡符遂殿交州抗節畨禺去其螟蠧蠻越¶
大蘇擢亞秋官朝得碩士人謂其崇我勢方起東征淮¶
蔡相臣是使公兼邦憲以副經紀殲彼大魁厥勲孰似¶
(蜀本/作以)丞相歸治留長蔡師茫茫黍稷昔實棘茨鳩鳴雀¶
乳不見梟鴟惟蔡及許舊為血仇命公并侯耕借之牛¶
束其弓矢禮讓優優始誅鄆戎厥疆(集作/墟)腥臊公往滌¶
之兹惟樂郊惟東有猘惟西有虺顛覆朋鄰我餘有㡬¶
嵂崒中居斬其眷尾岱定河安惟公之韙帝念厥功還¶
<pb:KR4h0022_WYG_986-13a>¶
公于朝昇(蜀本/作陟)于地官且長百寮度彼四方孰樂可據¶
顧瞻衡鈞(蜀本作/鈎衡)將舉以付惟公積勤以疾以憂及其¶
歸時當謝之秋賀問(李邴本/作門)未歸弔廬已萃未燕于堂¶
已哭于次昔我及公實同危事且死且生誓莫捐棄歸¶
来握手曽不三四曽不濡翰酬酢文字曽不醉飽以勸¶
酒胾奠以叙哀其何能致嗚呼哀哉尚饗¶
　　　祭栁州栁員外文　　　　　崔　羣¶
惟靈天資秀異才稱雋傑早著嘉名逺播芳烈惣六藝¶
<pb:KR4h0022_WYG_986-13b>¶
之要妙踐九流之治切鏌鎁鋒利浮雲可决騏驥逸歩¶
飛塵可絶閉匣不用伏&KR0491;何施才命罕并今古同悲五¶
嶺三湘寒暑潜推樂道忘憂襟靈甚夷掞藻揮毫騫翔¶
是期柰何終否神也我欺嗚呼鵰飛半空羊角中戾彼¶
蒼難詰善人斯逝羣宿受交分行敦情契遺文在箧贈¶
言猶佩撫孤追往泫然流涕孑孑丹旐翩翩素帷鵩弔¶
是月龜從有時路出長阡將赴京師㫖酒一觴哭君江¶
湄往矣子厚魂期来斯尚饗¶
<pb:KR4h0022_WYG_986-14a>¶
　¶
　¶
　¶
　¶
　¶
　¶
　¶
　¶
<pb:KR4h0022_WYG_986-14b>¶
　¶
　¶
　¶
　¶
　¶
　¶
　¶
　文苑英華巻九百八十七¶
