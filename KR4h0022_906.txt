# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:09.992073
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷九百六
<pb:KR4h0022_WYG_906-1a>¶
欽定四庫全書¶
　文苑英華卷九百六　　　宋　李昉等　編¶
　職官十四(諸將/軍三)¶
　　周車騎大將軍賀婁慈碑一首¶
　　唐左將軍魏哲碑一首¶
　　後周明威將軍梁待賔碑一首¶
　　　周車騎大將軍賀婁公神道碑¶
　　　　　　　　　　　　　　庾　信¶
<pb:KR4h0022_WYG_906-1b>¶
昔者軒邱命氏初分兄弟之姓若水降居始建諸侯之¶
國自是以官為族因地為宗水𣲖枝分其可知矣公諱¶
慈字元達本姓張清河東武城人也仕於周張仲為孝¶
友謀於晉張彦為賢臣韓有開地則五世強國趙有孟¶
談則三卿不戰祖慶少習邊將憑伏智勇雖復五車行¶
簡不取博士之名一卷兵書即以將軍自許角端在手¶
必無齊魯之侵蓮花挿腰甚得蛟龍之氣為車騎大將¶
軍儀同三司散騎常侍覇城開國伯贈河州刺史父璨¶
<pb:KR4h0022_WYG_906-2a>¶
公子公孫有鎡基於天下良弓良冶有世業於家風書¶
則百家可知劔則千人可敵三槐以鼐鼎象物知其神¶
奸五等以桓珪斾(疑/)瑞守其宫室君以才望兼而有之¶
終於使持節車騎大將軍儀同三司散騎常侍武定縣¶
開國公贈秉河州刺史兼山岳之靈受星辰之氣年在¶
髫髮甫就勝衣竹馬來迎已知名於郭伋羊車在道即¶
見賞於王澄豈直童子眀經書生說卦而已至如禪河¶
清論秋水髙談故以辨折龜林聲馳鹿苑國家官族君¶
<pb:KR4h0022_WYG_906-2b>¶
為首姓起家車騎大將軍儀同三司襲魯為公邑合一¶
千六百户弱冠登朝傳呼甚寵漢魏台鼎故無此比中¶
朝方伯罕有其年大冡宰任總機衡是勤王畧惜君忠¶
壯委以爪牙鎮左廂親信出梁州防主華陽西極漢水¶
東流巴濮既寧沉黎即静保定四年王師北伐以君驍¶
勇被召將兵師下宜陽身登函谷將燒白馬之城以覆¶
烏巢之壘既而中途甚雨未獲圍原軍師聞䘮不成侵¶
宋柱國趙王今上之第九弟也文則河間上書武則任¶
<pb:KR4h0022_WYG_906-3a>¶
城置陣作鎮岷邱陽旍(一作/軫)錦水白虎之俗難安黄龍¶
之盟不定以君智畧入佐中權天和元年授使持節大¶
都督治柱國㧾府司錄仍轉司馬餘官封如故相如西¶
喻鏤石於靈山武侯南征浮舡於瀘水方之今日彼獨¶
何人九品課工為上之下四年入朝歸事宰旅即受載¶
師大夫將命齊國尋盟出境即用和隣入國聞䘮仍從¶
㑹葬之禮可使南面此之謂乎尋以本官入治軍正至¶
如渭水兵書存心為志軒邱陣法聚石成圍既得師不¶
<pb:KR4h0022_WYG_906-3b>¶
疲勞兵無怨讟入陪中禁更領儀同邸客城池門䦨户¶
籍咸資廵警並用司存帝城近臣公室宻戚如逢司𨽻¶
似畏都官既而孤城鄭嫗不相其年巴水深翁不醫其¶
疾春秋三十有三奄捐官舍吕子眀之疾甚歎軫吳王¶
阮文瑜之長逝悲深魏主有詔贈某官禮也以建徳四¶
年三月日歸葬於河州苑川郡之禁山公六郡良家西¶
河望族地壯金行人雄塞氣兵書七卷河水浮來射法¶
三篇天弧夜下鋒旗不息刁斗恒驚猶得馬上讀書軍¶
<pb:KR4h0022_WYG_906-4a>¶
中習禮太史子儀善於謀䇿諸葛公休長於撫馭四代¶
儀同三司七世河州刺史鍾鼎成烈冠盖連隂謂生為¶
貴臣死為貴神者也但以遊魂乆客反葬途逺道阻山¶
長妻孤子㓜哀聲滿野愁氣連雲况復松檟飄颻方臨¶
武威之戍丘陵廻逺直對臨兆之城馬援亡於武溪尸¶
柩返於魏里梁鴻死於㑹稽妻子歸於平陵嗚呼哀哉¶
嶇﨑逺矣昔者繁昌祠前即有黄金之碣徳陽基下猶¶
𫝊青石之碑是謂勒功乃為銘曰¶
<pb:KR4h0022_WYG_906-4b>¶
七葉佐漢五世相韓忠臣入仕孝友當官青城仙洞黄¶
石祠壇臺堪走馬書足廻鸞武定風飈霜城嚴肅並馳¶
雙𫝊俱分兩行重世刺舉連鑣衮服草靡青邱風馳赤¶
谷世不乏賢挺兹上嗣孝有三徳忠無二志劔足身挺¶
書堪靣試旍節既秉髙蟬且珥龜轉印凾蛇盤綬笥左¶
右將軍前後常侍繼踵五侯因循三事旍&KR0999;九坂艫舳¶
雙流還驅木馬更引金牛江波錦落火井星浮蹲酒望¶
帝安歌蜀侯受服河陽偏師洛浦置陣成臯連旗廣武¶
<pb:KR4h0022_WYG_906-5a>¶
朝兵减竈夜營多皷箭起六麋鋒摧九虎倐忽人世俄¶
然今古崇發兩星毉驚二竪逰魂通夣言返舊塋紫泥¶
賜冊黄腸贈行途登石紐路入金城寒關樹直秋塞雲¶
平劔埋合柱書藏鑿楹武侯為廟欒公為社雲盖低臨¶
電裳紛下碑枕金龜松横石馬永矣身世留名華夏¶
　　　唐左將軍魏哲神道碑　　　楊　炯¶
天經地緯(集作經/天緯地)之帝求(集作/□)制禮作樂之才撥亂反¶
正之君資㧞山超海之力繼韶夏而崇號謚非無陣戰¶
<pb:KR4h0022_WYG_906-5b>¶
之風披皇圖而稽文武(集作/帝非)或(集作/咸非)用干戈之道故能¶
彌綸宗廟彈壓山川苞四海以為家一六合而光宅是¶
以二十八宿懸列將而察休徴三十五星聚天軍而赫¶
符彩吕望垂竿於渭涘道峻匡周張良授䇿(集作/履)於圯¶
橋功崇佐漢乃有心如鐵石氣若風雲洛䜟書名(集作/名書)¶
河圖秘象青聨(集作/絲)雷燭歴大塊以三休碧羽霜凄倚¶
渾(一作/暉)天而一息岑彭許允征南鎮北之名馮異王昌¶
大樹中軍之號杜太行而泥凾谷猛氣無前戳封豕而¶
<pb:KR4h0022_WYG_906-6a>¶
斬長鯨雄圖不測元戎十乗驅衛霍於前矛甲士三千¶
(集作/千人)列孫吳於後殿秋風白露執金皷而齊六軍太山¶
黄河折銅符而光百代建廟堂之䇿為社稷之臣孰能¶
與於此乎在我真將軍矣公諱哲字知人鉅鹿曲陽人¶
也七代祖靖非前秦征北大將軍鎮北地上郡其後子¶
孫因居(集作/家)於寧州襄樂縣開國承家之始誕姓命氏¶
之源大名發於本支當途峻於(集作/其)層構三辰欝欝天¶
街分畢昴之都九野茫茫地險列(集作/裂)山河之境丞相¶
<pb:KR4h0022_WYG_906-6b>¶
以萬機論道匡大運以(集作/而)震威嚴尚書以八座當官¶
賛金行而標領袖文昭武穆方駕齊驅公子王孫朱輪¶
華轂大鵬垂翰馭風伯而指南溟天馬騰姿偶(集作/按)雲¶
師而集東道祖唐隋天水郡丞河陽都尉瑶林瓊(集作/玉)¶
樹擢標格以千尋圓折方流委波濤而萬頃雄飛有望¶
豈惟京兆之丞隂徳不愆何直丹陽之尉父寳皇朝通¶
議大夫總管府司叅軍事東家孔子至徳生於上天南¶
國申侯眀靈誕於中岳居(集作/君)朝翊賛道先王之法言¶
<pb:KR4h0022_WYG_906-7a>¶
公府弼諧對上天之休命若夫聖人作而萬物覩元首¶
眀而庶事康日月粲其光華山川欝其雲雨則有英靈¶
間出丹陵諧白獸之旌(集作/祥)符瑞挺生黒帝感蒼龍之¶
傑隋珠一寸魏后揚眉和璧千金秦王動色顔生殆庶¶
聞於竹馬之年揚子參𤣥發自銅車之嵗建情峯而直¶
上疏筆海以横流彫墻則百堵皆興峻宇則千門並列¶
可大可乆無忘簡易之途為子為臣率由忠孝之境郭¶
林宗之披霧豈敢名言孔文舉之欽風每相推薦若乃¶
<pb:KR4h0022_WYG_906-7b>¶
五才(左傳/作材)並用誰能去兵七徳兼施止戈為武出師於¶
九天之上暗合兵書取法(集作/暌)於十日之前懸符射法¶
固以文武之道揄揚滿於城中將相之才籍甚聞於海¶
内貞觀十五年起家補國子博士(集作/學士)喬(集作/環)林掃日¶
驚白鳯於詞條璧水澄天駭彫龍於義壑班超慷慨常¶
懐萬里之心季路平生每負三軍之氣十六年勑授左¶
翊衞北門長上祿賜同京(集有/官字)仍令為飛騎等講禮鄧¶
司徒之舊事馬上讀(集作/披)書祭征虜之前聞營中習禮¶
<pb:KR4h0022_WYG_906-8a>¶
宫(集作/杏)花如錦還臨拜將之壇槐葉成帷復對聞軍之¶
市自皇王眷命大帝應期運璇衡而制八方調玉燭而¶
臨四極𤣥菟白狼之野來奉衣簮蟠桃析木之鄉尚迷¶
聲教太宗文皇帝操斗極把鈎陳因百姓之心問三韓¶
之罪勝殘去殺上馮宗廟之威禁暴戢兵(一作/姦)下藉熊¶
羆之用公丹心白刄本自輕生六郡三河由來重氣烏¶
江討逆剖(集作/割)項籍於五侯涿(集作/鹿)野懲奸磔蚩尤於¶
四宰(集作/豕)二十年詔除游擊將軍右武侯信義府右(集/作)¶
<pb:KR4h0022_WYG_906-8b>¶
(左/)果毅都尉長上如故顯慶二年以内憂解職痛深吳¶
隱哀(集作/禮)極顔丁蹐厚地以崩魂訴髙天如泣血紫泥¶
垂渙頻䧏璽書墨縗(集作/紱)臨戎遂從金革三年詔除左¶
衛清宫府左果毅都尉尋圉谷府折衝都尉並長上如¶
故又以應詔舉對䇿甲科遷左騎衛郎將于時長榆歴¶
歴烽火猶驚髙柳依依邊風尚急關山夜月遂為毳幕¶
之秋西北浮雲翻作穹廬之景(集作/氣)四年詔公為鐵勒¶
道行軍緫管陳兵玉塞按節金㣲學常山之蛇擬麗譙¶
<pb:KR4h0022_WYG_906-9a>¶
之鸛(集作/鶴)鍾皷嘈噆上聞於天旌旗繽紛下蟠於地伏¶
尸百萬因瀚海而藏舟闢地數千即燕山而築觀武臣¶
雄略氣慴西零神將宏圖威加北敵麟徳元年詔遷左¶
驍騎中郎將尋檢校右監門左武衞將軍本官如故昔¶
者封禪陟雲亭之後七十二君圖書出河洛以還三千¶
餘嵗振兵釋旅方崇薦帝之儀道洽功成必致禋(集作/因)¶
天之禮粤以皇家闢統之五十年今上開基之十七載¶
登封告禪玉諜金繩建顯號而施尊名揚英聲而騰茂¶
<pb:KR4h0022_WYG_906-9b>¶
實華夷輯睦皆承萬嵗之恩朝野歡娛咸奉千年之慶¶
乾封元年詔加眀威將軍本官如故大風遺孽叛換青¶
邱小水殘魂慿陵碧海率百官於文祖尚興彭蠡之師¶
㑹萬國於塗山猶有防風之戮是嵗也詔公為遼東道¶
行軍總管營雄(集作/軍營)對日兵氣横(集作/浮)天開玉堂而按¶
部坐金城而勒陣闕鞏之甲犀兕七重艅艎之舩舳艫¶
千里駕鼉梁於聖海秦皇息鞭石之威泛鼇鈎於仙洲¶
愚叟罷移(集作/㧞非)山之力然後風行電卷斬將屠城塞丹¶
<pb:KR4h0022_WYG_906-10a>¶
浦之遥源伐黒(集作/㧞縁)林之奥本王孫公子(集作何/孫曰子)名霑¶
皂𨽻之臣深(集作/凙)谷太山境入樵漁之囿二年詔加上¶
柱國仍檢校安東都䕶導之以徳齊之以刑威振六官¶
風揚五部兵戈載戢無勞尉侯之虞桴皷希聞寧有穿¶
窬之盗仰太陽而晞湛露方預四朝臨逝水而急寒風¶
俄悲一去齊(集作/薛)孟嘗之下淚髙榭曲池魯司冦之悲¶
(集作/行)歌頽山壊木長安杳杳(集作/𦕈𦕈)還符日近之言京兆¶
悠悠理(一作/竟)絶天髙之問紫關生入判自無期繡服危¶
<pb:KR4h0022_WYG_906-10b>¶
(集作/晨)還竟知何日總章二年三月十六日遘疾薨於府¶
第春秋五十有四嗚呼哀哉詔贈左監門將軍禮也唯¶
公被服忠孝周旋禮樂仁者見之謂有(集作/之)仁智者見¶
之謂有(集作/之)知研㡬冊府金縢玉版之書索隱兵鈐𤣥¶
女黄公之法每建旟推轂三令五申躬擐甲胄親當矢¶
石軍井未建(集作/達)如臨盗水之源軍竈未炊似對嗟來¶
之食由是南馳北走東討西伐(集作/征)擲(集作/運)之無旁按¶
之無下載匡(集作載筐漢書/天文志作載筐)宫裏遥登將軍之壇(集作/階)¶
<pb:KR4h0022_WYG_906-11a>¶
閣飛星(集作/旗)邊獨列(集作/踐)中軍之位雖龍泉匿字薰歇¶
光沉而麟(一作/鳯)閣飛名天長地乆夫人扶風氏隋濠州¶
刺史(闕/)之孫也五松春艶牽少女之祥風八桂秋雲䧏¶
仙娥之寳魄謝家之子歌柳絮而知慙劉氏之妻頌椒¶
花而自恥三周按禮無虧内則之風四徳揚𬎼載闡中¶
閨之訓宿盤(集作/蟠)龍於月境(集作/鏡)早没鸞床(集作/林)矯飛¶
翼於霞樓先沉鳯穴珠星璧月終陪季子之階金鼎銀¶
罇竟列齊侯之寢以貞觀十五年五月五日終于某所¶
<pb:KR4h0022_WYG_906-11b>¶
越咸亨元年某月日袝於某原長子𤓰州司倉擇木次¶
子右(集作/左)衛親衛𤣥封等門傳萬石庭列雙珠花蕚争¶
榮芝蘭藹秀(集作/疊藹)天經地義欽承避席之談日就月將¶
䖍奉超庭之敎變槐檀而瀝膽木石悲酸代露霜以崩¶
心幽眀感動葬之以禮登之以時生民(集作/人)之本盡矣¶
死生之義備矣孝子之事親終矣於是門生故吏共緝¶
家聲才子文人思傳盛徳庶使蘭相如之壯(集作/生)氣歴¶
千載而猶存隨季(集作/武)子之餘風盡(集作/登)九原而可作¶
<pb:KR4h0022_WYG_906-12a>¶
其詞曰¶
文王受命畢公餘慶玉樹聨芳金枝叠映三分並列七¶
雄齊競建國承家重熈累盛功宣蹈舞徳流歌詠河洛¶
垂文山川吐(集作/出)雲驪珠育照虹玉呈文(集作/氣)直立孤¶
聳天然不羣棲遲膠塾恱懌(集作/敦閲)邱墳恥為儒者自許¶
將軍伊祁不懌軒轅討逆陣擁遼河岳鎮(集作/屯)碣石班¶
超投翰揚雄執㦸弓合三才刀長四尺爰清尉侯載澄¶
疆場得人者昌失人者亡皇恩俾乂帝曰眀敭幽桂含¶
<pb:KR4h0022_WYG_906-12b>¶
馥滋蘭吐芳承天待詔觀國賔王茂實(集作/續)斯逺音聲¶
(一作/華)克彰鵬池淼漫鷄山禍亂出閫(集作/門)辭家夷㐫静¶
難金㣲瓦解玉亭水泮扈駕命旋(集作/天門)陪祠日觀萬邦¶
胥恱千齡啓旦斗骨危城占蹄舉兵丸山霧塞渤海波¶
驚帝赫斯怒王師有征䖍劉北貎(疑作循/集作類)戡剪東眀遵¶
以文軌宣其徳刑太㣲上將文昌貴相非熊非羆令聞¶
令望寵踰軍幕榮叅武帳本謂來朝何期返葬原野蕭¶
瑟風烟悽愴天道如何吞恨者多松風夜響薤露晨歌¶
<pb:KR4h0022_WYG_906-13a>¶
秋月如練春波(集作/雲)似羅榮華㓕後寒暑經過青烏邱¶
壠白馬山河¶
　　　後周明威將軍梁公神道碑¶
盖聞君為元首臣作股肱或論道三槐或折衝千里至¶
有道存爼豆藝總干戈髙視翰墨之英猶布𤓰牙之旅¶
䆒青編於學府業有多聞受黄石於兵符筭無遺䇿故¶
得九功咸叙七徳攸彰文武不墜公實兼羙公諱待賔¶
安定臨涇人也竦以英才逺邁知州縣之徒勞鴻以抗¶
<pb:KR4h0022_WYG_906-13b>¶
節遐征覧帝京而有作由是五噫標興播金石而騰徽¶
七貴承榮綰銀黄(一作/璜非)而叠茂貞䂓盛烈映史凝圖粗¶
紀詠歌無俟詳確髙祖禦後魏駙馬都尉侍中少保金¶
紫光祿大夫揚州總管贈太尉謚昭公食邑二千户銀¶
牓増輝玉壺流渥位隆三少化浹五胥既而幽壠埋魂¶
終䧏槐庭之贈髙門納駟式居茅社之封曽祖睿宇文¶
周駙馬都尉鄜秦二州總管光禄大夫兵部尚書隋益¶
州總管蔣國公贈司空食邑三千户白水時清乳武之¶
<pb:KR4h0022_WYG_906-14a>¶
謡行息光祿武垂異扣馬之諫必申加以主西子之羣¶
英名髙八座遵文翁之遺訓學富三巴茂先榮級忽光¶
泉壤漢祖寵章永有帶礪祖演隋沙州刺史上柱國公¶
踐仲寧之餘躅奸邪歛手簽(疑/)孝仁之逺蹤羣兇革面¶
連州跨郡邁陶氏之隆基開國承家掩張門之累葉父¶
賛隋左千牛備身驪山府上騎上柱國唐朝豐王府諮¶
議雲州司馬冀州長蔣國公襲良弓於簪笏榮侍紫宫¶
翼雕㦸於巖廊肅趨丹地西園坐謶(疑作/讌)侣眀月而飛¶
<pb:KR4h0022_WYG_906-14b>¶
文北土行康望浮雲而展足公漸潤膏腴發靈川嶽七¶
年可識抱杞梓而呈才千里見知負騏驥而騁駿靈臺¶
逺鍳與霜月而齊眀智府𢎞深共烟波而等曠踐仁義¶
於區域白璧已輕許然諾於樞機黄金豈重因心孝友¶
宜於自然率志謙冲得乎而(疑作/所)性不脂韋而求達不¶
詭計而自媒被玉軸之文章三冬遽足窮金壇之秘訣¶
百戰不孤譽滿寰中聲盖天下而學優將仕允屬名家¶
欲昇鴻漸之姿終佇鶴鳴之問以唐朝麟徳二年補左¶
<pb:KR4h0022_WYG_906-15a>¶
親衛從資例也屬金甲出戰玉帳論兵從命文昌問罪¶
遼碣公提戈赴海投筆從燕智者有謀仁者必勇孤鋒¶
直進九種於是克清疋馬横行三韓由其殄&KR0008;疇庸賞¶
最我有力焉俯洽恩波泛承勲級即綬上柱國公深漸¶
位薄命舛數竒雖霑勒石之勲未展披堅之効嗟呼揚¶
子雲之才藻空疲執㦸馬相如之文詞猶勞武騎今古¶
同貫夫復何言既而從牒隨班牽絲(闕/)務起家拜朝議¶
郎永淳元年正月三十日(一無/此字)授伊州伊吾縣丞非所¶
<pb:KR4h0022_WYG_906-15b>¶
好也路(闕/)金河途連玉塞塵沙共起烽火相驚秋草將¶
腓胡笳動吹寒膠欲折敵騎騰雲公佐佑多方掌司攸¶
寄服叛懐逺擒奸擿伏於是冦敵不敢窺邊歌頌因兹¶
溢境曽未朞月正(疑作/政)令大行特簡帝心超居不次永¶
淳二年二月四日制授昭節校尉守右衛蒲州府佐果¶
毅仍令長上兼於上陽洛城等門供奉公洞曉戎章妙¶
詳兵律軍國是頼戎幕允歸由是徼道長廵嚴扄每奉¶
朝求夕警不怠於風霜善投能防更申於閑皁其年十¶
<pb:KR4h0022_WYG_906-16a>¶
月七日奉勑命於仗内祥麟廐檢校馬公識髙東野職¶
叅西極勵衘䇿而追風逐日加剪拂則絶電奔星駃騠¶
將駙騄齊衡驥騮共騊駼伏櫪於是龍媒間出麟友挺¶
生伯樂多謝於精㣲日磾有慙於秣養恩制褒奬又加¶
崇秩文眀元年二月二十日遷游擊將軍仍依舊長上¶
大周革命兩儀開闢爰覃作解之恩式暢惟新之典勤¶
勞夙著體望允歸拜職遷榮寔符僉議天授元年九月¶
十六日加威武將軍守左玉鈐衞翊善府折衝都尉依¶
<pb:KR4h0022_WYG_906-16b>¶
舊長上封安定縣開國男食邑三百户公祗奉王庭職¶
司兵衛八屯由其増峻五校於是克宣翼翼兢心積劬¶
勞於嵗月勤勤忠志懐跼蹐於序時憂能傷人竟成沉¶
疾以長壽二年正月六日終於神都旌善里私第春秋¶
五十惟公弱不好弄卓爾不羣九嵗眀詩七齡通易月¶
初能對即習黄童目不相訓還慙夫子經耳不忘歴口¶
不遺性沉深有器度能倜儻無拓(闕/)　重交友雅愛林¶
泉月幌風襟每吟謡於牋綵花新葉早必賞㑹於琴樽¶
<pb:KR4h0022_WYG_906-17a>¶
加以啼猿落鴈之竒鸞驚鳯翥之妙㵼水懸河之辨背¶
碑覆局之精標映前哲公實多敏至孝過人雍和絶俗¶
事父母則造次不違友弟兄則温柔必盡既風樹興感¶
霜露纒悲聿脩之徳惟新欲報之恩罔極䖍誠大象𢎞¶
誓小年(疑作/乗)廣樹慈仁庶慿因果月抽官俸日减私財¶
並入薰脩咸資檀施故得雕檀之妙俯對禪龕記葉之¶
文式盈梵宇粤以大周長壽二年嵗次癸已二月辛酉¶
朔二十四日甲申遷窆於雍州藍田縣驪山原舊塋禮¶
<pb:KR4h0022_WYG_906-17b>¶
也葬事之屬一皆官給皷吹儀仗(一作/事儀)送至墓所墳開¶
白日終留恨於滕城禮被皇家忽霑榮於霍隧嗚呼哀¶
哉嗣子左千牛去疑哀纒泣栢思結飡荼仰庭禮而不¶
追覩极書而増慕恐𤣥穹倚杵碧海成桑敬勒貞堅乃¶
為銘曰¶
大哉嬴國逺矣少梁與秦同祖今則夏陽爰暨伯翳胙¶
土惟良自兹厥後人物克昌逮乎漢朝令望不已三至¶
連輝七侯承祉或顯或晦有文有史舄奕珪璋芬芳蘭¶
<pb:KR4h0022_WYG_906-18a>¶
芷少保名揚司空道泰惟祖惟禰蟬聨軒盖挺生令則¶
在邦之最丱嵗騰芳&KR0034;年超靄君號神童晩稱英傑佩¶
仁服義又眀且哲七歩立成五行不輟家惟萬卷韋實¶
三絶詞髙許下學富淹中志惟謹潔心亦冲融温淳植¶
性朗潤在躬閨門禮洽朋友財通思若雲飛辨同河㵼¶
兼該小說邕容大雅武擅孫吳文標董賈樹下啼猿封¶
中試馬且文且武(闕/)　登位海隅不賔命我偏帥既陪¶
勒石還從飲至輔翊百里褒昇佐貳既總兵權入司宫¶
<pb:KR4h0022_WYG_906-18b>¶
掖徼道宵警禁門曉闢式重其駿載懐斯癖我馬既良¶
我軍既雄折衝千里趨奉九重行承芝詔坐啓茅封恨¶
深負米榮暨擊鍾爰持戒律思答慈容將福有徴謂仁¶
必壽如何淑徳遭此㐫咎孺慕崩心惸婺宿首泉扄一¶
間(疑作/閉)天長地乆¶
　¶
　¶
　文苑英華卷九百六¶
