# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:57.345545
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷六百三十一
<pb:KR4h0022_WYG_631-1a>¶
欽定四庫全書¶
　文苑英華巻六百三十一　宋　李昉等　編¶
　謝恩四¶
　　夀昌節謝酒食狀一首¶
　　嘉㑹節宰相謝酒食狀一首¶
　　中和節謝賜尺狀一首　清明謝賜火狀一首¶
　　為人端午謝賜物等狀四首¶
　　社日謝賜羊酒海味及茶等狀一首¶
<pb:KR4h0022_WYG_631-1b>¶
　　重九謝賜餻酒等狀一首¶
　　臘日謝賜物狀八首¶
　　　夀昌節謝酒食(集作/茶酒)狀(宣宗/生日)　杜　牧¶
右(臣/)某等言伏以大慶吉辰榮霑錫宴鴻恩繼至王人¶
荐臨㫖酒名肴(集作/茶)玉食仙果來於御府莫匪天慈適¶
口忘憂已滿小人之腹殺身粉骨難酬聖主之恩(臣/)無¶
任感恩抃躍之至¶
　　　嘉㑹節宰相謝酒食狀(昭宗/生日)　錢　珝¶
<pb:KR4h0022_WYG_631-2a>¶
右伏以香火至誠祝後天於萬歲弦匏飾喜㑹率土於¶
三春敢望宸𠂻恩隆輔弼王人逓(一作/遽)降寵錫爰加酒¶
醖既陳炮燔兼至名茶馥郁嘉果駢羅甞珍而食指先¶
驚敢忘盈滿竊位而憂心已醉寧待獻酬仰望睿慈(臣/)¶
某等無任兢感懽抃屏營之至¶
　　　中和節謝賜尺狀　　　　　白居易¶
右今日奉宣賜臣等前件紅牙銀寸尺各一者伏以中¶
和戒(集作/届)節慶賜申恩當晝夜平分之時頒度量合同¶
<pb:KR4h0022_WYG_631-2b>¶
之令况以紅牙為尺白金(集作/銀)為寸美而有度煥以相¶
宣逮下明忖度之心為上表裁成之徳慶澤所及歡心¶
畢同臣等塵忝日深寵錫歲至雖恩光下濟咫尺之顔¶
不違而尸素内慙分寸之功未効捧受愧畏倍萬恒情¶
謹具奏聞謹奏¶
　　　清明謝賜火狀¶
右今日高品官唐國珍就宅宣㫖賜臣新火者伏以節¶
過藏煙時當改火助和氣以發滯表皇明而燭幽臣顧¶
<pb:KR4h0022_WYG_631-3a>¶
以賤微荷兹榮耀就賜而照臨第宅聚觀而光動里閭¶
降實自天非因榆柳之燧仰之如日空傾葵藿之心徒¶
奉恩輝豈勝欣戴¶
　　　為人謝端午賜物等狀　　　令狐楚¶
右中使王進卿至伏奉詔書慰問臣兼宣恩㫖賜臣及¶
諸将衣并百索銀器等者臣伏以夏之為仁實由乎長¶
養王者所寳莫重於賢能故事将錫長年皆於今月因¶
頒珍翫遐及庶方誠上帝之殊私信天朝之盛典臣才¶
<pb:KR4h0022_WYG_631-3b>¶
無所取政不足稱獲守司存已為尸忝豈意九天之慶¶
賜毎歲必來五日之祥期(一作/祺祥)無年不受衣裳霧疊詔¶
書雲繁篋中盈綵絲之索案上滿真金之器方圓通用¶
紅紫交光命輕而服拜難勝身賤而鋪塵不稱以榮為¶
懼當喜而憂終無補於成功空有慙於僣賞並凖勑奉¶
受兼分給諸将訖所守有限不獲陳謝¶
　　　為安平公謝端午賜物狀　　李商隱¶
右今月某日中使某至奉宣恩㫖賜臣手詔一通兼前¶
<pb:KR4h0022_WYG_631-4a>¶
件端午紫衣銀器百索并大将衣者乾文昭融睿賜稠¶
疊恩生望外榮積懼中臣已當時宣布給散訖伏以正¶
陽令月端午佳辰渥澤合止於勲賢錫賚宜先於戚屬¶
臣逺臨東魯久去上京豈望仁時同躋夀域八行明詔¶
伏讀而不啻千鈞一襲輕衣跪捧而若無三伏况又綵¶
縷出仙蠶之蠒貞金凝姹女之魂持可戒盈帶堪延筭¶
豈微臣獨忝在列校不遺華楚成行永願千春而奉聖¶
綿長共保常期五日以霑恩臣與大将等無任感激懇¶
<pb:KR4h0022_WYG_631-4b>¶
悃之至¶
　　　為滎陽公端午謝賜物狀¶
右中使某至奉宣恩㫖賜臣端午紫衣一副百索一軸¶
銀器二事大将衣三副并賜臣手詔一通者伏以五神¶
定位祝融司長養之功六律鈞和蕤賔有酧酢之義故¶
節推戴禮日著漢儀彼艾人逺具於歳時角黍近標於¶
風土乃耆舊傳聞之末亦(集作/是)君親慶賜之原伏惟皇¶
帝陛下克協樂章允符時訓恩(集作/仁)霑近戚惠浹元僚¶
<pb:KR4h0022_WYG_631-5a>¶
臣守介蠻圻程遥鳯闕敢希瘴嶠特降乾文輕縞染衣¶
真金備器海綃掩麗渠盌藏珍拜受若驚跪捧如失嘗¶
衣國僑之紵被服多慙久携顔氏之瓢捧持未慣當晝¶
而不假交扇向日而唯宜飲氷况又将以綵絲縈諸畫¶
軸用禳故炁兼續收齡爰自微臣頗流諸校鞠躬被寵¶
全踰錫帶之榮覩物傳輝實動請纓之思唯當仰承帝¶
力粗舉藩條誓相率於明時庶同登於夀域臣與大将¶
等無任望闕感恩抃舞屏營之至¶
<pb:KR4h0022_WYG_631-5b>¶
　　　謝賜端午衣物狀　　　　　張次宗¶
右伏以中暑良時沐蘭令節王人乗驛初降於九霄内¶
府頒衣遽霑於千里臣忝膺寄任未展涓埃節候每移¶
尸曠増懼陛下殊私荐及寵賜不忘天書覩經緯之文¶
麗服見裁縫之妙捧其珍玩價重於兼金賜以綵絲恩¶
深於延筭况寵周将校問及偏禆爭馳就日之誠益勵¶
酧恩之節¶
　　　社日謝賜羊酒海味及茶等狀¶
<pb:KR4h0022_WYG_631-6a>¶
　　　　　　　　　　　　　　　常　衮¶
右中使某至伏䝉聖慈賜前件羊酒等臣謬塵重任已¶
積歲時日有餐錢月受高俸過䝉温飫常愧有餘内省¶
謀猷實慙不足益彰尸忝深誡滿盈屬上戊御辰勞農¶
報社賜兼海陸品極珍鮮上減御飱(一作/饔)下豐私室何¶
功而受承寵若驚惶恐拜恩戰懼交集無任戴荷欣抃¶
之至¶
　　　重九謝賜餻酒等狀¶
<pb:KR4h0022_WYG_631-6b>¶
右中使劉君夀等至伏奉恩命賜臣前件餻酒等仍令¶
樂飲者伏以𤣥月戒時清風應律宜於長久欣聖祚之¶
夀昌復見芳華喜陽數之重合時恩忽降節賜荐加王¶
人寵臨御膳分㫖膏以粉餌蒸以餹䬾緑芋金茅紫蔗¶
筠節茱茰清酒嘗聞舊俗之傳薏苡調腸今覩靈珍之¶
味此饔人苑吏上獻嘉辰豈伊凡品㣲生下霑殊貺賜¶
宴既聨於伯仲覃恩更及於室家稠疊寵光低迴隕越¶
一門同慶萬死何酧¶
<pb:KR4h0022_WYG_631-7a>¶
　　　臘日謝賜口脂厯日狀　　　鄭　絪¶
伏以王人戾止天書逺降於閩川星躔既回蓂&KR1318;猥頒¶
於遐服推歩允符於聖祚先天克合於歲功三百六旬¶
斯須而咸覩二十四氣瞬息而可知(一作/回)又賜以蘭膏¶
錫之絳雪衆香流澤芳潤忽光於悴容五藥蠲痾瘴癘¶
潜銷於腠理仰榮知忝承寵益驚閶闔九門歲時結戀¶
於䨇闕方隅萬里展効期激於丹誠敷惠未洽於逺人¶
拜賜濫同於重鎮觀風察俗志有立於涓塵比物省躬¶
<pb:KR4h0022_WYG_631-7b>¶
恩何酧於覆載臣某不勝歡躍屏營之至¶
　　　為昭義李相公謝賜臘日口脂狀¶
　　　　　　　　　　　　　　　崔行先¶
右中使某至伏奉勑書墨詔縁大禮後慰問(臣/)及将士¶
官吏等又縁近臘日便賜臣前件藥物(臣/)謬履鈞衡守¶
兹戎鎮星霜屢改渥澤逾深内悚外慙不知所措文明¶
啟運殷荐告成郊廟展嚴禋之儀蒸黎洽時雍之化大¶
宥五刑之典廣霑萬物之恩自天有慶與人更始(臣/)名¶
<pb:KR4h0022_WYG_631-8a>¶
器俱忝宸睠曲臨節近嘉平恩延寵錫香膏凝潤於寳¶
器上藥秘重於仙方澤變衰顔不知老之将至光生憊¶
質空驚疾乃有瘳祗奉舊章式披新厯想天長而地久¶
㸔日往而月來無任云云¶
　　　臘日謝賜口脂紅雪等狀¶
右中使某至伏奉手詔慰問(臣/)及将士等又縁臘日賜¶
(臣/)口脂紅雪并新&KR1318;日等伏以蜡節嘉辰載於六籍皇¶
恩隆洽賚及萬方金膏不秘於上清蘭澤逺傳於中禁¶
<pb:KR4h0022_WYG_631-8b>¶
加以𤣥霜絳雪素能愈病(一作/疾)析酲顧惟賤庸承此恩¶
造隕越無地惶悚失圖縱知死所豈答𤣥造載頒新厯¶
永傳億萬斯年欣奉明時獲辨七十二候無任(云云/)¶
　　　為王大夫謝恩賜口脂厯日狀¶
　　　　　　　　　　　　　　　前　人¶
右中使某至伏奉手詔慰拊(臣/)及将士等又賜臘日口¶
脂并新厯日等伏以清祀嘉名載於前典實追歡之盛¶
節亦和樂之良辰况天休光臨聖慈遐布顧(臣/)賤陋竊¶
<pb:KR4h0022_WYG_631-9a>¶
奉明恩感戴周全不知所措蠲邪愈疾驗絳雪於仙方¶
却老駐顔覩瓊膏於寳器式頒聖厯仰賛皇猷永為四¶
海之尊更續千齡之夀(臣/)不勝歡躍(云云/)¶
　　　為人謝賜口脂等并厯日狀　令狐楚¶
右中使吳千金至伏奉勑書慰問臣并賜前件口脂臘¶
脂紅雪紫雪各一合并厯日一巻等者伏以歲将更始¶
節及嘉平陛下凝香為膏聚藥成散頒日月於厯上奮¶
龍鸞於筆端星分九天之使雲布一日之澤此誠無私¶
<pb:KR4h0022_WYG_631-9b>¶
之殊造均養之深仁而臣空抱愚忠曽無方畧一居藩¶
鎮三度受恩朱奩忽開鮮膩與芳馨相雜素編既列閏¶
餘将分至不差披尋而齒筭延長塗傅而口容芳潤油¶
雲之覆逾廣無以勝任綿地之封粗安未為報效捧受¶
嘗翫形神渙然無任感戴之至¶
　　　謝賜臘日口脂紅雪紫雪厯日等狀¶
右中使董文蕚至伏奉詔書慰問(臣/)并宣恩㫖賜臣前¶
件物等者臣伏以天書垂露御厯頒年靈膏有瓊液之¶
<pb:KR4h0022_WYG_631-10a>¶
容仙散擬雪花之狀司天推歩定分至於四時尚藥煎¶
和辨君臣於百品無不關於睿想發自宸衷下錫勲烈¶
之臣猶無(一作/獨不)過分幸霑庸微之質實所難勝况乏潤¶
身之資欣䝉苦口之利謹當奉揚節候下告于萬人宣¶
播光輝旁誇於九族殊私未答渥澤逾深夙夜寢興不¶
任感戴¶
　　　為人謝賜男歲節料并口脂臘脂等狀¶
右臣得男公敏狀稱伏奉恩㫖賜歲節料麵兩石羊一¶
<pb:KR4h0022_WYG_631-10b>¶
腔酒五㪷口脂臘脂紅雪各一合者(臣/)謬以庸虚叨塵¶
(一作/庸)任使陛下前因蜡日已降使臣既霑澤口之膏又¶
賜雪煩之散一從捧受實未遑寧豈疲病小男復䝉寵¶
賜(一作/錫)酒漿口腹充溢於盃盤藥餌脂膏馨香于懐袖¶
雖君父用賞延之義㣲細不遺而臣子非立功之人光¶
輝斯極豈徳澤之私於一物俾恩波之重若三山夙夜¶
寢興以榮為懼珹守有限不獲陳謝無任感慶屏營之¶
至¶
<pb:KR4h0022_WYG_631-11a>¶
　　　臘日謝賜口脂(集作/蠟)狀　　　白居易¶
右今日䝉賜臣前件口脂(集作/蠟)及紅雪澡豆等仍以時¶
寒特加慰問者伏以時逢臘節候屬祁寒豈意聖慈不¶
忘㣲賤念嚴凝而加之煦嫗慮皸瘃而潤以脂膏嘉(集/作)¶
(喜/)氣動中歡容發外挾纊之恩甫及(集作/所勉)和則體舒不¶
龜之澤既霑感而手舞臣等省躬懐愧因物喻情豈止¶
飲徳縈心空(集作/唯)驚寵賜必擬澡身勵節以答鴻私感¶
躍之誠倍萬恒品謹具奏聞謹奏¶
<pb:KR4h0022_WYG_631-11b>¶
　¶
　¶
　¶
　¶
　¶
　¶
　¶
　文苑英華巻六百三十一¶
