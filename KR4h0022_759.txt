# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:03.013013
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷七百五十九
<pb:KR4h0022_WYG_759-1a>¶
欽定四庫全書¶
　文苑英華巻七百五十九　宋　李昉等　編¶
　雜論中¶
　　詞科論一首　　　　　難進論一首¶
　　六逆論一首　　　　　守道論一首¶
　　天爵論一首　　　　　王言論一首¶
　　豪俠論一首　　　　　君子論一首¶
　　　詞科論(并序/)　　　　　　　沈既濟¶
<pb:KR4h0022_WYG_759-1b>¶
開元以後四海晏清無賢不肖恥不以文章達其應詔¶
而舉者多則二千人少猶不減千人所收纔有(疑作/百)一¶
禮部員外郎沈既濟論曰¶
初國家治自顯慶已來髙宗聖躬多不康而武太后任¶
事參決大政與天子並太后頗涉文史好雕蟲之藝永¶
隆中始以文章選士及永淳之後太后君天下二十餘¶
年當時公卿百辟無不以文章因循遐乆浸以成風以¶
至開元天寳之中上承髙祖太宗之遺烈下繼四聖理¶
<pb:KR4h0022_WYG_759-2a>¶
平之化賢人在朝良將在邊家給户足人無苦窳四夷¶
來同海内晏然雖有宏猷上略無所措竒謀雄武無所¶
奮百餘年間生育長養不知金鼓之聲烽燧之光已至¶
於老故太平君子唯門調户選徴文射策以取禄位此¶
行已立身之美者也父教其子兄教其弟無所易業大¶
者登臺閣小者任郡縣資身奉家各得其足五尺童子¶
恥不言文墨焉是以進士為士林華選四方觀聽希其¶
風采每嵗得第之人不浹辰而周聞天下故忠賢雋彦¶
<pb:KR4h0022_WYG_759-2b>¶
韜才毓行者咸出於是而桀奸無良者或有焉故是非¶
相陵毁稱相騰或扇結鈎黨私為盟㰱以取科第而聲¶
名動天下或鈎摭隐慝嘲為篇詠以列於道路迭相談¶
訾無所不至焉¶
　　　難進論　　　　　　　　　李　翰¶
賔有囊錦握蘭韜劒懐玉介然獨立黙而無言主人恠¶
而問之曰僕觀今之士君子所求速進體必盡飾而足¶
下望問若有疑造庭若有懼隱文彩匿芬芳掩光暉潛¶
<pb:KR4h0022_WYG_759-3a>¶
穎利此何謂也豈有以哉客曰夫順時而動嘉㑹不可¶
以智求藏器於身知己不可以力致有道足輔天地而¶
不用於人行足應神明而不信於俗僕所以候寛和之¶
色伺清晏之閒願因左右思待擯介或没齒不遇豈直¶
斯湏之頃與主人曰僕方運思量深㳺精絶逺巨蚌潛¶
於溟海剖而探其珠靈龜巢於嘉林灼而訪其兆而况¶
同聲相應同氣相求者乎蟋蟀候秋而吟蜉蝣乗隂而¶
出豈借援於左右求容於儐介哉而足下牽流議於俗¶
<pb:KR4h0022_WYG_759-3b>¶
忽常道之要豈安彼詭隨昧而不察兹理將有所感激¶
憤而為此言乎客曰主人可謂知其一未知其二夫察¶
言觀行下之所以上達言有邪正百慮糺紛行有是非¶
萬變舛錯憂虞不可以一逕驗悔恡不可以一理徴士¶
固有上不援下無黨禮義以為干櫓忠信以為甲胄見¶
利不虧其分見害不更其守杖必然之畫恥干節而進¶
則有從俗浮沉與物厚薄㓗其衣服矜其車徒俛仰權¶
貴之門逶迤冨利之室人玩其飾孰察其心然則矩步¶
<pb:KR4h0022_WYG_759-4a>¶
規行不如由徑之速達一辭三讓不如茍合之易親㨿¶
邀乗邪是有先鳴之勢難進易退但積後時之悲此主¶
人所冝察者一也士固有履敦懿佩禮文漸漬徳教之¶
泉栖息道素之域然而委身草莾沉跡蓬茨位末名卑¶
譽不聞於左右含光蓄銳價不動於當時雖折節求容¶
毁方取合行衰於寡黨才蔽於世人復有養髙釣名之¶
徒勲餘戚裔之位歴𤣥闕排朱門䴏翼鳳翔乞言鄒枚¶
之口虎皮羊質假論崔馬之譚而悠悠者莫不望景星¶
<pb:KR4h0022_WYG_759-4b>¶
奔籍響風靡夫向聲背實人之常情索隱探㣲代所希¶
及田父獲玉驚輝廡之暉靈蛇獻珠貽按劒之怒然則¶
遵古人懿業類芻狗之已陳道先王法言比屠龍而莫¶
用此主人所冝察者二也固有聚精㑹神盡智畢議謀¶
於未兆慮於未形探𤣥妙之源養浩然之氣㝠立羣情¶
之表獨與大道為鄰復有騁變効竒侈談詭論文彫琢¶
之辯縱煒燁之詞不思作則垂訓期於動聽駭目夫繁¶
聲奪雅令色惑真綆短不可以汲深禇小不可以懐大¶
<pb:KR4h0022_WYG_759-5a>¶
曲彌髙而和寡技逾下而賞多此主人之所宜察者三¶
也士有作矜莊之色厲耿介之辭披苦懐揚憤思悉精¶
銳貢忠誠矯枉推直深言切詳𢎞其體防剪(一作/翦)其淫¶
侈復有事無可否順之如流言無是非應之如響博訪¶
逺引不綜成敗之幾虚美飾非但以苟容為度夫吉人¶
之辭寡躁人之辭多頌徳記功易以藻飾閑邪介疾或¶
犯忌諱逆耳之談容之者少利口之說恱之者多然則¶
辨佞進而登庸忠蹇退而獲戾此主人之所宜察者四¶
<pb:KR4h0022_WYG_759-5b>¶
也士固有懐經濟之略藴弼諧之才而擬非其倫履失¶
其位皆屑屑聚論者騰喧咋之辭連袂並驅者効趨走¶
之技龍冀補鼠非所騁其逸足牛鼎烹鷄豈傷殊於常¶
器然則含章秀發秘思混而不分黙識𤣥通幽㫖隱而¶
莫啓此主人之所宜察者五也士固有當理以言由(一/作)¶
(申/)方以進而闗梁非所鑿枘異冝或以小人所長乗於¶
君子所短或以己所未遑(一作/達)不信人所能然則道源¶
蔽而不通心境曠而不接辨雖博萬物不能釋其疑辭¶
<pb:KR4h0022_WYG_759-6a>¶
智雖絡天地不能效其長䇿故語曰誰能為之孰令聽¶
之此主人之所宜察者六也且夫春樹桃李秋收其實¶
春樹(闕/)茨夏䝉其刺生實未成同為后土所生俱沐陽¶
和之施不殖不藝終嵗闕甘㫖之豐不芟不耘毫末成¶
尋拱之患亮明才士之智匡時尊主之臣可不熟計其¶
吉㐫深究其得失乎而或安於近禁玩於浮名忘至理¶
而恱侈言貴辨偽而惡切直外恃位以陵物内自負而¶
輕士譬猶廢東作而待嵗馳北轅而適越是以𢎞奬之¶
<pb:KR4h0022_WYG_759-6b>¶
意未嘗異取舍之要未嘗周(疑作/同)徒有好賢之名終無¶
用賢之實亦良可悲矣安在其進乎主人曰若然者行¶
不必達言不必揚賢人沉抑以為常良士無登進之理¶
將何以革此弊而求其通乎賔曰何為其然也(闕/)揚振¶
風以扇物清濁必効其響懸明鏡以鑒形美惡無隱其¶
象茍能坦其量清其心先公而後私捨名而責實得意¶
而忘象逺佞而納忠則君子可知不仁者逺於是循夷¶
途以招絶跡總脩林以刈翹楚則何才不舉何藝不揚¶
<pb:KR4h0022_WYG_759-7a>¶
是知行藏有宜取捨有分為仁由已芝蘭雖幽而自芳¶
子茍好之珠玉無脛而自至審此要也夫何問焉主人¶
矍然謝賔而退齋居三日罷鐘鼓逺宴私執謙下之心¶
去驕伐之色夢想正士饑渇直言然後備禮延賔昇堂¶
而訪焉言行計從於是家安而國治(一作/理)矣¶
　　　六逆論　　　　　　　　　栁宗元¶
春秋左氏言衛州吁之事因載六逆之説曰賤妨貴少¶
陵長逺間親新間舊小加大淫破義六者亂之本也予¶
<pb:KR4h0022_WYG_759-7b>¶
謂少凌長小加大淫破義是三者固(集有/誠字)為亂矣然其¶
所謂賤妨貴逺間親新間舊者(集有/雖字)為理之本可也何¶
必曰亂夫所謂賤妨貴者葢斥言擇嗣之道子以母貴¶
者也若貴而愚賤而聖且賢以是而妨之其為理本大¶
也(集作/矣)而可捨之以從斯言乎此其不可固也夫所謂¶
逺間親新間舊者葢言任用者之道也使親而舊者愚¶
逺而新者聖且賢以是而間之其為理本亦大矣又可¶
捨之以從斯言乎此其不可固也必從斯言而亂天下¶
<pb:KR4h0022_WYG_759-8a>¶
謂之師古訓可乎此又不可者也嗚呼是三者擇君置¶
臣之事天下理亂之大本也為書者執斯言著一定之¶
論以遺後代上智之人固不惑於(集作/于)是矣自中人而¶
降守是以為大㨿而以致敗(一作/賊)亂者固不乏焉晉厲¶
死而悼公入乃理宋襄嗣而子魚退乃亂貴不足尚也¶
秦用張禄而黜穣侯乃安魏相成璜而踈吳起乃危親¶
不足與也符氏進王猛而殺樊世乃興胡亥任趙髙而¶
族李斯乃亡(蜀本/作滅)舊不足恃也顧所信何如耳然則斯¶
<pb:KR4h0022_WYG_759-8b>¶
言殆可以廢矣噫古之言理者罕能盡其說建一言立¶
一詞則&KR1142;[危*瓦]而不安謂之是可也謂之非亦可也混然¶
而以(集作/已)教於後世莫知其所(集有/以字)去就明者慨然將¶
定其是非則拘儒瞽生相與羣而咻之以為狂為恠而¶
欲世之為(集作/多)有知者可乎夫中人可以及化者天下¶
為不少矣然而罕有知聖人之道則固為書者之罪也¶
　　　守道論¶
或問曰守道不如守官何如對曰是非聖人之言傳之¶
<pb:KR4h0022_WYG_759-9a>¶
者誤也官也者道之器也離之非也未有守官而失道¶
守道而失官之事者也是固非聖人之言乃傳之者誤¶
也夫皮冠者虞人之物也物者道之凖也守其物由其¶
凖而後其道存焉茍舍之是失道也凡聖人之所以為¶
經紀為名物無非道者命之曰官官是以行吾道云耳¶
是故立之君臣官府衣裳輿馬章綬之數㑹朝表著周¶
旋行列之等是道之所存也則又示之典命書制符璽¶
奏復之文參伍殷輔陪臺之役是道之所由也則又勸¶
<pb:KR4h0022_WYG_759-9b>¶
之以爵禄慶賞之美懲之以黜逺鞭扑桔拳斬殺之慘¶
是道之所行也故自天子至于庶民咸守其經分而無¶
有失道者和之至也失其物去其凖道從而喪矣易其¶
小者而大者亦從而喪矣古者居其位思死其官可易¶
而失之哉禮記曰道合則服從不可則去孟子曰有官¶
守者不得其職則去然則失其道而居其官者古之人¶
不與也是故在上不為抗在下不為損矢人者不為不¶
仁函人者不為仁率是(集作/其)職司其局交相致以全其¶
<pb:KR4h0022_WYG_759-10a>¶
功(集作/工)也易位而處各安其分而道達於天下矣且夫¶
官所以行道也而曰守道不如守官葢亦喪其本矣未¶
有守官而失道守道而失官之事者也是非聖人之言¶
傳之者誤也果矣¶
　　　天爵論¶
栁子曰仁義忠信先儒名以為天爵未之盡也夫天之¶
貴斯人也則付剛健純粹於其躬倬為至靈大者聖神¶
其次賢能所謂貴也剛徤之氣鍾於人也為志得之者¶
<pb:KR4h0022_WYG_759-10b>¶
運行而可大悠乆而不息拳拳於得善孜孜於嗜學則¶
志者其一端耳純粹之氣注於人也為明徳之者爽達¶
而先覺鑑照而無隱肫肫於獨見淵淵於黙識則明者¶
又其一端耳明離為天之用恒乆為天之道舉斯二者¶
人倫之要盡焉是故善言天爵者不必在道徳忠信明¶
與志而已矣道徳之於人猶隂陽之於天也仁義忠信¶
猶春夏秋冬也舉明離之用運恒乆之道所以成四時¶
而行隂陽也宣無隱之明著不息之志所以備四美而¶
<pb:KR4h0022_WYG_759-11a>¶
冨道徳也故人有好學不倦而迷其道撓其志者明之¶
不至耳有照物無遺而蕩其性脫其守者志之不至耳¶
明以鑒之志以取之役用其道徳之本舒布其五常之¶
質充之而彌六合播之而奮百代聖賢之事也然則聖¶
賢之異愚也職此而已使仲尼之志之明可得其(集作/而)¶
奪則庸夫矣投(集作/授)之於庸夫則仲尼矣若乃明之逺¶
邇志之恒乆庸非天爵之有級哉故聖人曰敏以求之¶
明之謂也為之不厭志之謂也道徳與五常存乎人者¶
<pb:KR4h0022_WYG_759-11b>¶
也克明而有恒受於天者也嗚呼後之學者盡力於所¶
及焉或曰子之所謂天付者若開府庫焉量而與之耶¶
曰否其各合乎氣者也莊周言天曰自然吾取之¶
　　　王言論　　　　　　　　　李徳裕¶
夫帝王與羣臣言不在援引古今以飾雄辨唯在簡而¶
當理雄辨不足以服奸雄之心唯能塞諍臣之口昔田¶
蚡(蜀本有/為字)請考工地益宅武帝曰遂取武庫衛(集有武/字非)¶
将軍言郭解家貧又曰布衣權至使将軍知此其家不¶
<pb:KR4h0022_WYG_759-12a>¶
貧殷仲文言音樂好之自解宋祖曰吾只恐解此謂簡¶
而當理足使奸臣奪心邪人破膽矣余歴事六朝弼諧¶
二主文宗辭皆文雅而未嘗騁辨武宗言必簡要而不¶
為文飾皆得君人之量能盡臣下之辭豈唯王言如是¶
人臣亦當然也其有辨若波濤辭多枝葉文經意而飾¶
詐矯聖言以蔽聰此乃奸人之雄㳺說之事(集作/士)焉得¶
為之獻替哉為(文粹有/人字)臣者當戒於斯慎於斯必不獲¶
罪於天矣¶
<pb:KR4h0022_WYG_759-12b>¶
　　　豪俠論¶
袁盎汲黯皆豪俠者也若非氣葢當世義動明主豈有¶
是名哉袁盎曰緩急人所有故善劇孟匿季心(英華作/布非)¶
汲黯好㳺俠任氣節故乃善灌夫所以知其然也余以¶
(集無/此字)斯言豈&KR1131;妄發揚子所謂孟軻之勇類於是矣夫¶
俠者葢非常人也雖然以諾許人必以節義為本義非¶
俠不立俠非義不成難兼之矣所謂不知義者感匹夫¶
之交㨿(集作/校是)君父之命謂貫髙危漢祖者是也所與(集/作)¶
<pb:KR4h0022_WYG_759-13a>¶
(利/)者邪所害者正為梁王殺袁盎者是也此乃盜賊耳¶
焉得謂之俠哉唯鉏麑不賊宣孟承基不忍志寕(紇于/承基)¶
(為承其乾賊于志寕見/其執喪盡哀不忍害之)斯為直俠矣淮南王憚汲黯以¶
其守節死義所以易公孫𢎞如發䝉耳黯實氣義之兼¶
者士之任氣而不知義皆可謂之盗矣然士無氣義者¶
為臣必不能死難求道必不能出仕近代房孺復問徑¶
山大師欲習道可得至乎徑山對曰學道者唯猛將可¶
也身分首裂無所恡(集作/顧)惜由是而知士之無氣義者¶
<pb:KR4h0022_WYG_759-13b>¶
雖為桑門亦不足觀矣¶
　　　君(集作/臣)子論¶
士之有氣志而思冨貴者必能建功業有氣志而輕爵¶
禄者必能立名節二者雖其志不同然時危世亂皆人¶
君之所急也何者非好功業不能以戡亂非重名節不¶
能以死難此其梗槩也好功業者當理平之世或能思¶
亂唯重名節者理亂皆可以大任平澹和雅世所謂君¶
子者居平必不能急病理煩遭難亦不能捐軀濟危可¶
<pb:KR4h0022_WYG_759-14a>¶
以羽儀朝庭潤色名教如宗廟瑚璉園林鴻鵠雖不為¶
人常用而自然可貴也(此謂王濛劉/真長之儔)然世亦有不拘小¶
節(集作/疵)而能全大節者如陳平背楚歸漢漢王疑其多¶
心令䕶諸將又疑其受金可謂不能以名節自固矣及¶
功成封侯辭曰非魏無知臣安得進漢髙祖曰若子可¶
謂不背本矣其後竟誅諸吕以安(漢集作/劉氏)漢比(集無/此字)近¶
世宰相上官儀詩多浮艶時人稱為上官體實為正人¶
之所病及髙宗之初竟以謀廢武后心存王室至於宗¶
<pb:KR4h0022_WYG_759-14b>¶
族受禍郭代公倜儻不覊之士也少不以名節自檢當¶
蕭岑内難保䕶睿宗雖履危機竟全臣節則名節之間¶
不可以一槩論也陳平能不背魏無知所以必不負漢¶
王矣今士之背本者人君豈可保之哉¶
　¶
　¶
　¶
　文苑英華巻七百五十九¶
