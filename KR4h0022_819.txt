# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:05.764086
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷八百十九
<pb:KR4h0022_WYG_819-1a>¶
欽定四庫全書¶
　文苑英華巻八百十九　　宋　李昉等　編¶
　釋氏三¶
　佛像下¶
　　彭城公寫經畫西方像記一首¶
　　畫西方幀記一首　　　畫彌勒上生幀記一首¶
　　易州抱陽山定惠寺新造文殊師利菩薩記一首¶
　　興唐寺毗沙門天王記一首¶
<pb:KR4h0022_WYG_819-1b>¶
　經上¶
　　大唐金剛般若石經記一首¶
　　夀州法華院石經堂記一首¶
　　東林寺經藏西廊記一首¶
　　華嚴經社石記一首¶
　　香山寺新修經藏堂記一首¶
　　佛像下¶
　　　彭城公冩經畫西方像記　　盧子駿¶
<pb:KR4h0022_WYG_819-2a>¶
滁州長史盧子駿太和六年十一月十七日自南譙抵¶
鍾離謁太守彭城劉公公以鯫生文苑之舊常無疵瑕¶
歡好同昔年宴游無虚日因及開元佛寺指大乘經藏¶
曰我召傭書人書冩也西墉有西方像焉我俾畫工圖¶
形也鑿户牖以為廟我命梓人庀事也厥功暨秋七月¶
而畢先時公由廷尉評佐畫中書令田公於鎮州田令¶
公將朝天子藉公上請事未訖而田令公遇害從事者¶
皆死白刃毒流於妻孥亂兵相約曰評事國士也議帥¶
<pb:KR4h0022_WYG_819-2b>¶
(一作/師)前未嘗不忠遇吾儕未嘗不信安可負評事耶駭¶
評事家者衆誅之由是良賤獨無横禍未幾天子震怒¶
命將討賊鎮州阻絶公莫得知其家公曰吾孀姊依我¶
少妻從我姊之子吾之子皆齒稚得脫虎口者非大聖¶
相祐其可保全乎哉遂血淚横下歸誠䖍禱曰吾姊吾¶
妻吾甥吾兒無恙而出㓂境者則丹青極樂世界一鋪¶
冩金剛般若波羅蜜經一千巻以酬焉不則吾終身不¶
禄仕也明年公之長㓜髙下咸自賊中至君子曰劉公¶
<pb:KR4h0022_WYG_819-3a>¶
起諸生擅名文塲為聖朝博士損益禮樂簮白筆瞻我¶
衣冠者不犯居粉署大彌綸之績收濠梁著来蘇之謡¶
履道坦夷濟物平施加以為弟之悌為夫之義為舅之¶
惠為父之慈其在詩曰允矣君子展也大成公宜延洪¶
我國家康濟乎兆庶有皇天之福祐靈祇之相助化危¶
為安彌禍為福信修身飭行之報矣非祈佛之效也且¶
徴之亂日公之同僚無一免者而公不在亂邦祈佛之¶
辰公之同僚黨屬盡夷滅而公之家恬然無事可以明¶
<pb:KR4h0022_WYG_819-3b>¶
矣于公獄吏耳守法能平尚慶流後嗣矧公之於家也¶
友愛如此於國也賢明如是鎮之狂㓂其如公何而今¶
公捐清俸鳩衆工毫相嚴備心法闡揚緘之以寳龕邃¶
之以紺殿煌煌焉言言焉斯亦公不欺夙誠而欲復言¶
也子駿辱公之遊于兹二紀熟公之懿範仰公之嘉猷¶
因喜幽顯有答故刋石以祗命云太和六年十二月五¶
日濠州刺史彭城劉(闕/)　建¶
　　　畫西方幀(文粹/作㡧)記　　　　　白居易¶
<pb:KR4h0022_WYG_819-4a>¶
我本師釋迦如来說(一作/記)言從是西方過一(集無/一字)十萬¶
億佛土有世界號極樂以無八苦四惡道故也其國號¶
净土以無三毒五濁業故也其佛號阿彌陀以夀無量¶
願無量功徳相好光明無量故也諦觀此娑婆世界㣲¶
塵衆生無賢愚無貴賤無㓜艾有起心歸佛者舉手合¶
掌必先嚮西方有怖厄苦惱者開口發聲必先念阿彌¶
陀佛又範金合土刻石織文乃至印本(集本文/粹作水)聚沙童¶
子戲者莫不率以阿彌陀佛為上首不知其然而然由¶
<pb:KR4h0022_WYG_819-4b>¶
是而觀是彼如来有大誓願於此衆生衆生有大因縁¶
於彼國土明矣不然者南北東方(集作東/南北方)遇見(二字二/本作過)¶
(去見/在)未来佛多矣何獨如是哉唐中大夫太子少傅上¶
柱國馮翊縣開國男(二本/作侯)賜紫金魚袋白居易當衰暮¶
之嵗中風痺之疾乃捨俸錢三萬命工人杜宗敬按阿¶
彌陀無量夀二經畫西方世界一部髙九尺廣丈有三¶
尺彌勒(集作/陀)尊佛坐中央觀音勢至二大士侍左右天¶
人瞻仰眷屬圍繞樓臺伎樂水樹花鳥七寳嚴飾五綵¶
<pb:KR4h0022_WYG_819-5a>¶
彰施爛爛煌煌功徳成就弟子居易焚香稽首跪於佛¶
前起慈悲心發𢎞誓願願此功徳廽施一切衆生一切¶
衆生有如我老者如我病者皆願(集作/願皆)離苦得樂斷惡¶
修善不越南部便覩西方白毫大光應念来感青蓮上¶
品隨願往生從見在身盡未来際常得親近而供養也¶
欲重宣明(二本無/此字)此願而偈讚云¶
極樂世界清净土無諸惡道及衆苦願如老身病苦者¶
同生無量夀佛所開成五年三月十五日記¶
<pb:KR4h0022_WYG_819-5b>¶
　　　畫彌勒上生幀(集作/㡧)記¶
南贍部洲大唐國東都香山寺居士太原人白樂天年¶
老病風因身有苦遍念一切惡趣衆生願同我身離苦¶
得樂由是命繪事按經文仰兠率天宫想彌勒内衆以¶
丹素金碧形容之以香火花果供養之一禮一贊所生¶
功徳若我老病苦者皆得如本願焉本願云何先是樂¶
天歸三寳持十齋受八戒者有年嵗矣常日月焚香佛¶
前稽首發願願當今来世與一切衆生同彌勒上生隨¶
<pb:KR4h0022_WYG_819-6a>¶
慈氏下䧏生生刼刼與慈氏俱永離生死流終成無上¶
道今因老病重此證明所以表不忘初心而必果本願¶
也慈氏在上實聞斯言言訖作禮自為此記時開成五¶
年三月日¶
　　　易州抱陽山定惠寺新造文殊師利菩薩記¶
　　　　　　　　　　　　　　　邵　真¶
恒北山之鎮也易朔門之衝也山形東下萬嶺相屬得¶
抱陽之一峯岌然孤標對引雙翼前面豁向陽光抱中¶
<pb:KR4h0022_WYG_819-6b>¶
故以抱陽名山山有定惠寺建于隋開皇成于今大厯¶
左有精舎上有寳坊憑巖架壑崛起堂殿甃石為趾飛¶
空構梁廽廊盤磴層閣鬱峙陽崖森竦以木秀隂壁沮¶
洳以泉灑可以資䕃庥可以備飲濯朝日上海千巖下¶
平晴雲捲霄百里前盡萬靈之所孕育衆聖之所栖憇¶
賔延真至驅伏魔恠導聾俗於覺路化空山為金界羌¶
難得而畢載也皇帝御天下之十三年至化汪濊被於¶
無垠紹興像法荷䕶釋種我成徳節度使太子太傅尚¶
<pb:KR4h0022_WYG_819-7a>¶
書左僕射兼御史大夫隴西郡王李公寳臣光膺朝寄¶
主東之諸侯保和師旅(一作/人)康靖方夏民既咸理法亦¶
隨建遺功墜跡悉命修復有若新羅真子曰談藏浮海¶
而至止於山間廽向懇到發其言願乃於寺内建文殊¶
師利菩薩堂焉又於堂内立我隴西王洎夫人邠國夫¶
人谷氏真形於其次所以存相展敬荷恩昭報也規心¶
匠智庀徒蕆事徴工攻木陶瓴窮沙凝礫人隨悦来事¶
與念就乃畢上木乃備丹素綵錯翬飛霞張電烻儼八¶
<pb:KR4h0022_WYG_819-7b>¶
部以營衛列四天以䕶持如登化城忽入空境作禮端¶
肅則文殊垂教之跡可歸也潔誠趨奉則隴西䕶法之¶
恩可報也夫大雄現世乗化演教隂濟羣動冺而歸無¶
大賢佐世康物毗政協宣元氣退而不有以性(一作/無)相¶
示不以文字成元純𡨕符其理宗一則歸向者不必入¶
毗耶之㑹方受真如之㫖䖍敬者不必趨丞相之府方¶
承文告之令心念目覩隨而應祉於此堂也息真子之¶
心廽是顯績樹為介福固(一作/故)我皇極不騫不崩登我¶
<pb:KR4h0022_WYG_819-8a>¶
明祚如岡如陵俾我隴西公位尊而夀功業長乆俾我¶
邠國既熾而昌福履穰穰轉輔公朝以作鎮配茲山以¶
等固宜之哉真實掌中軍之記敢拜嘉命書于貞石時¶
大厯甲寅嵗孟冬旣望¶
　　　興唐寺毗沙門天王記　　　盧𢎞正¶
毗沙門天王者佛之臂指也右扼吴鈎左持寳塔其㫖¶
將以摧羣魔䕶佛事善善惡惡保綏斯人在開元則𤣥¶
宗圖像於旗章在元和則憲皇交神於夣寐佑人(一作/仁)¶
<pb:KR4h0022_WYG_819-8b>¶
濟難皆有隂功自時厥後雖百夫之長必資以指揮十¶
室之邑亦嚴其廟宇戢齊强暴無煩狴牢敏以(一作/於)為¶
政者必因而證樹之興唐寺僧道契者惠智之人也眄¶
隙地得勝槩肇基厥事始唱而求其和焉前刺史范陽¶
盧公周仁薪骨塗肉以立之後刺史河南渾公鋒施丹¶
凝素以完之終而司勲京兆韋公磻揮金致繢以羙之¶
窺三君子同心構物之道顧斯人之肥瘠(一作/也)豈一朝¶
一夕一手一足之功哉𢎞正惴惴兢兢大懼三賢相因¶
<pb:KR4h0022_WYG_819-9a>¶
之績由我或隳而巳余(一作/爾)視斯像且未有増一毫之¶
力視斯人其獲有所(一作其/有所獲)施為耶撫事及政為之記¶
云時開成三年十二月十五日¶
　　經上¶
　　　大唐金剛般若石經記　　　釋真言¶
有唐相國寺大徳曰景融建金剛般若石經于大梁當¶
唐氏帝天下百六十有八祀貞元元年龍集乙丑皇帝¶
拜南郊之来月壬戍立于寺奉國報慈從昔願也夫先¶
<pb:KR4h0022_WYG_819-9b>¶
佛者法法空則境證後佛者教教離則言亡雖至徳而¶
無形亦假名而有後繇是脫靈之源流重華於漢土慧¶
命之懸解載頌於魯文融公宣之與慧命俟(疑/)矣公性¶
惟明敏量秉淳固生而好學㓜則老成孝傳鄉黨名冠¶
緇宿心堅不玷之玉行滿上弦之月為儒之龜鏡則在¶
三之義全紹佛之弓冶則第一之道立加以才髙利用¶
迹著通方掌僧有火光之烈待客有泉水之稱不求虚¶
飾外以浮榮異世同流聮芳並羙公以出塵而不為(闕/)¶
<pb:KR4h0022_WYG_819-10a>¶
　　　　而不為邦之史(一作/吏)常追昊天之報每蓄維¶
桑之敬遭逢世故蕩溺兵間定亂之術非孫吴不可問¶
安之禮非荀趙不大君親之効我復何有遂乃恭已懇¶
志建言有謀以為至聖無私㑹感必通正智無情在幾¶
必兆因疇遺訓歴考故實願欲(一作/為)寫誦章句潛融觀¶
照持三輪空成萬象印禍不却而自抑福不招而自集¶
本無為以寜家體淳化以建國則知刑賞之内權衡制¶
之刑賞之外我法綏之事無績而有忠功不伐而多義¶
<pb:KR4h0022_WYG_819-10b>¶
斷其今古度以優劣苟折骨刺血于皮紙則節苦而難¶
就欲垂露懸針於竹素則工費而易朽所以徴藍田之¶
羙璞擬繁昌之麗刻庶蹔勞而永固與天長以地乆(一/作)¶
(與天地/以長乆)於是月殿西次雕楹南嚮四序光景六時香煙¶
模可以廣千萬經觀可以更億兆衆公與真言十年之¶
長三紀之故假詞抒意難讓課虚謝命含毫感事題記¶
者也¶
　　　夀州法華院石經堂記　　　李　紳¶
<pb:KR4h0022_WYG_819-11a>¶
如来以萬門萬行普示衆生隨其性根用假方便水月¶
觀像萬泉俱鍳識真如者知非在水慧燈傳照百千同¶
朗識佛智者知燈在覺是以如来開三乗諭演菩薩㫖¶
傳十二輪渡生死海是經之要妙諸佛之心印巻舒萬¶
法(一作/巻)彰示凡聖信觧得入入為真諦無我無我無為¶
無為無生無滅諸佛如来不以寂滅自樂無生自處故¶
現生滅以示羣迷入煩惱中解衆生縛入有相中示衆¶
生滅是以諸佛如来以一切衆生煩惱苦海無明罪垢¶
<pb:KR4h0022_WYG_819-11b>¶
為觧脫方便故經有火宅窮子以𢎞法諭有衆生有煩¶
惱離煩惱即諸佛有煩惱即衆生煩惱蓋纒不知明覺¶
如寐如病佛為解寐療病衆生昬業不能解釋故如来¶
廣清净教開是經典用曉迷愚以示方便聞是經者發¶
菩提心持是經者入如来智一禮一敬皆資勝因刻于¶
貞石瞻仰常覩表佛慈㫖無言現言刋諸蓮宫永乗福¶
慧太和六年嵗在壬子七月既缺之二日書¶
　　　東林寺經藏西廊記　　　　白居易¶
<pb:KR4h0022_WYG_819-12a>¶
元和初江西觀察使韋君丹於廬山東林寺神運殿左¶
甘露壇右建修多羅藏一所土木丹漆之外飾以多寳¶
相好嚴麗鄰之(集作/諸)鬼功雖兩都四方或未前見一切¶
經典盡在乎(集作/于)内蓋釋宫之天禄石渠也初藏既成¶
南東北廊亦具獨西未作而韋君薨迨今十餘年風日¶
所飄燥雨雪所沾濕西南一隅壊有日矣僧(集有/坊字)衆惜¶
之予亦惜之非不是圖財力不足暨十三年予作景雲¶
律師塔碑成景雲弟子饋絹百疋予法施净財義不已¶
<pb:KR4h0022_WYG_819-12b>¶
有即日移用作藏西廊因請寺長老演公滿公琳公等¶
經之寺綱維令果(集作/杲)靈達等成之蓋欲䕶前功償始¶
願非布施相功徳心也其集經名數與創藏由縁詳于¶
李肇碑文此但書新作西廊而已十四年月日忠州刺¶
史白居易記¶
　　　華嚴經社石記¶
有杭州龍興寺僧南操當長慶二年請靈隠寺僧道峯¶
講大方廣佛華嚴經至華藏(集作/嚴)世界品聞廣博嚴净¶
<pb:KR4h0022_WYG_819-13a>¶
事操歡喜發願於白黒衆中勸千萬人(集疊/人字)轉華嚴經¶
一部十萬人中又勸千人(集疊/人字)諷華嚴經一巻每嵗四¶
季月其衆大龢(集作/聚)㑹於是攝之以社齊之以齋自二¶
年夏至今年秋凡十有四齋每齋操捧香跪啓於佛曰¶
願我来世生華嚴藏世界大香水海上寳蓮金輪中毗¶
盧遮那如来前與十萬人俱斯足矣又於衆中募財置¶
良田十頃嵗取其利永給齋用予前牧杭州時見(集作/聞)¶
操發是願今牧蘇州時見操成是功操自杭詣(一作/之)蘇¶
<pb:KR4h0022_WYG_819-13b>¶
凡三請於予曰操八十二矣朝夕待(集作/迨)盡恐社與齋¶
来者不能繼其志乞為記誡俾無廢墜予即十萬人中¶
一人也宜乎志而贊之噫吾聞一毛之施一飯之供終¶
不壊滅况田千畆齋四時用不竭之征備無窮之供乎¶
噫吾聞一願之力一偈之功終不壊滅况十二部經常¶
出於百千人口乎况十萬部經常入於百千人耳乎吾¶
知操徒必果是願若經之句義若經之功神則存乎本¶
傳若社人之姓字若財施之名數則列于别碑斯石之¶
<pb:KR4h0022_WYG_819-14a>¶
文但叙見願即来縁而已寳厯二年九月二十五日前¶
蘇州刺史白居易記¶
　　　香山寺新修經藏堂記¶
先是樂天發願修香山寺既就(事具/前記)迨今七八年寺有¶
佛像有僧徒而無經典寂寥精舎不聞法音三寳闕一¶
我願未滿乃於諸寺藏外雜散經中得遺編墜軸者數¶
百巻秩以開元經縁按而校之於是絶者續之亡者補¶
之稽諸藏目名數乃足合新舊大小乗經律論集凡五¶
<pb:KR4h0022_WYG_819-14b>¶
千二百七十巻乃作六藏分而䕶焉寺西北隅有隙屋¶
三間土木將壊乃増修改飾為經藏堂堂東西間闢四¶
牎置六藏藏二門啓閉有時出納有籍堂中間置髙廣¶
佛座一座上列金色像五百像後畫(集作/設)西方極樂世¶
界圖一菩薩影二環座懸文旛二十有四榻席巾九洎¶
供養之器咸具焉各為道場簡儉嚴净開成五年九月¶
二十五日堂成藏成道場成以香火釁之以飲食樂之¶
以管磬歌舞供養之與閑振源濟釗操洲暢八長老及¶
<pb:KR4h0022_WYG_819-15a>¶
比丘衆百二十人圍繞讚歎之又别募清净七人日日¶
供齋粥給香燭十二部經次第諷讀俾夫經梵之音晝¶
夜相續洋洋乎盈耳哉忻忻乎滿目(集作/願)哉爾時道場¶
主佛弟子香山居士白樂天欲使浮圖之徒㳺者歸依¶
居者䕶持故刻石以記之¶
　¶
　¶
　¶
<pb:KR4h0022_WYG_819-15b>¶
　¶
　¶
　¶
　¶
　¶
　¶
　¶
　文苑英華巻八百十九¶
