# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:57.636429
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷六百三十八
<pb:KR4h0022_WYG_637-1a>¶
欽定四庫全書¶
　文苑英華巻六百三十八　　宋　李昉等　編¶
　薦舉上¶
　　南海舉給事中穆質自代狀一首¶
　　舉杭州刺史韋臯自代狀一首¶
　　桂州舉前容管經畧使嚴公素自代狀一首¶
　　舉韋况自代充太子賔客狀一首¶
　　舉楊憑自代充兵部侍郎狀一首¶
<pb:KR4h0022_WYG_637-1b>¶
　　舉崔邠充太常寺卿狀一首¶
　　舉崔邠充自代禮部尚書狀一首¶
　　薦道州刺史吕温狀一首¶
　　薦昭州刺史張愻狀一首¶
　　薦劉孟脩狀一首¶
　　奏薛芳充支使狀一首¶
　　薦李晏韋楚狀二首¶
　　代人舉蒋係自代狀一首¶
<pb:KR4h0022_WYG_637-2a>¶
　　代人舉周敬復自代狀一首¶
　　　南海舉給事中穆質自代狀　馬　㹅¶
右臣伏見前件官才畧過人清貞出衆早居省闥鬰有¶
政聲官叙已髙時望仍重爰自出牧美績尤彰正直不¶
回沉毅能斷伏(一作/特)乞以臣官授之於質則必能鎮靜¶
方域輯和蕃戎臣之才能誠所不逮官謗易召榮福難¶
叨伏希聖慈允茲誠請則君無妄授之義臣無虚受之¶
名不勝懇切愧靦之至¶
<pb:KR4h0022_WYG_637-2b>¶
　　　舉杭州刺史韋臯自代狀　　裴　晃¶
右臣在福建與韋臯鄰近諳其為政甚得人心逃亡悉¶
歸逺近皆悅頃在京兆以公造出官今領餘杭以治行¶
髙第馮異漢之名将初為赤眉所敗俄又大勝光武降¶
璽書勞曰昔雖垂趐回谿今乃奮翼澠池可謂失之東¶
隅收之桑榆矣臣以為韋臯之功亦馮異之比往雖小¶
失今亦大理陛下既捨其過而使之則必(必一作/人心)激勵¶
其氣有倍匹夫一言相為而死况君臣之義誰不感恩¶
<pb:KR4h0022_WYG_637-3a>¶
　　　桂州舉前容管經畧使嚴公素自代狀¶
　　　　　　　　　　　　　　　李　渤¶
右臣伏凖建中元年正月五日制觀察使上後三日舉¶
一人自代者前件官曽任容管經畧使行朝廷威恩得¶
蠻夷畏愛可以備方隅之任㹅亷察之權使其處臣之¶
官代臣之職必能獷悍柔服谿洞乂安伏乞聖慈允臣¶
所薦臣某不任誠懇之至¶
　　　舉諫義大夫韋况(集本有全銜/英華不録)自代充太子賔¶
<pb:KR4h0022_WYG_637-3b>¶
　　　客狀　　　　　　　　　　權徳輿¶
右伏凖建中元年正月五日制常叅官上後三日舉一¶
人以自代者前件官含和抱素晏息道樞循性履方逺¶
跡聲利徴拜諫列乞歸故山實有古風可𢎞(集作/司)教本¶
伏以賔䕶之任道徳所宜不嬰事物時謂清重正職員¶
於三品列商皓於四人豈臣小生忽據尊秩久於塵玷¶
自速愆尤過䝉恩私猶處優禮俯仰慙灼上負聦明賦¶
禄命官必歸耆碩以臣負罪非所克堪推賢讓能朝有¶
<pb:KR4h0022_WYG_637-4a>¶
恒制大僚厚徳慶洽時情謹録奏聞謹奏¶
　　　舉散騎常侍楊慿(同/前)自代充兵部侍郎狀¶
　　　　　　　　　　　　　　　前　人¶
右伏凖建中元年正月五日制常叅官上後三日舉一¶
人以自代者前件官曠度偉才明誠直道卓爾山立不¶
隨波流自踐朝倫時推公器話言形於風槩聲猷發於¶
事業庶政根本在於南宫臣以庸虚五賛其職慿積望¶
實未階茲選物議時情共知不可輙量力以循分期類¶
<pb:KR4h0022_WYG_637-4b>¶
能以審官庶允至公以明朝典謹録奏聞謹奏¶
　　　舉吏部侍郎崔邠(同/前)充太常卿狀¶
　　　　　　　　　　　　　　　前　人¶
右伏凖建中元年正月五日制常叅官上後三日舉一¶
人以自代者前件官才茂識精密靜𢎞逺(集作/逹)久於右¶
掖再履南宫儀曹取士聲實不惑少(集作/小)宰掄材流品¶
皆叙伏以奉常典禮首冠羣卿古今盛選不可虚授以¶
臣愚薄累奉恩榮前後職官無非濫忝逮今奨命尤懼¶
<pb:KR4h0022_WYG_637-5a>¶
非宜将可以叶和人神祗肅郊祀跡邠公望當處大僚¶
循分讓能朝有彛典謹録奏聞謹奏¶
　　　舉太常寺卿崔邠(同/前)自代充禮部尚書狀¶
　　　　　　　　　　　　　　　前　人¶
右件官器行端茂文學𢎞深自中書舍人歴代禮部吏¶
部二侍郎太常卿皆與臣交代諳其政事伏凖建中元¶
年正月五日制常叅官上後三日舉一人以自代者臣¶
頃待罪非據首尾四年無補休明合當譴黜聖慈寛宥¶
<pb:KR4h0022_WYG_637-5b>¶
猶守本官受恩之日惶駭失次乂䝉特令宰臣奉宣進¶
止奨飾慰喻至于再三謂臣更無罪過恐臣妄有憂懼¶
承命震灼感入肺肝宰臣退免未有斯比實當怵惕之¶
際再沐生成之恩臣以違奏近侍不合申謝慮煩省覽¶
不敢拜章輙因舉代之時特荷非常之澤况宗伯秩禮¶
選任重難以邠代臣實允公望謹録奏聞謹奏¶
　　　代李中丞薦道州刺史吕温狀¶
　　　　　　　　　　　　　　　温自作¶
<pb:KR4h0022_WYG_637-6a>¶
右臣伏以前件官操履有恒吏事精舉處繁簡肅辯獄¶
詳明尤於撫綏實著効績今道州賦稅畢集流亡盡歸¶
䖍奉公程日至清淨委心於理古人不如衡州凋弊累¶
年常積逋欠實籍財用以安疲黎伏望除衡州刺史臣¶
職當亷察上奉詔條觀善薦能臣合竭節七州之事敢¶
不精詳前件官小心理務夙夜奉公才識出人効績尤¶
著况通州風俗獷猾前後難為緝綏自温條理已來疲¶
人盡皆蘇息觀其能政堪為表儀臣輙舉所職上達聖¶
<pb:KR4h0022_WYG_637-6b>¶
聦伏望天恩允臣所請云云¶
　　　薦昭州刺史張愻狀(為人/作)　　令狐楚¶
右臣伏凖貞元六年十一月八日勑㫖自今已後諸州¶
刺史縣令以肆考如理術尤異實効可稱考滿日委觀¶
察使録事跡以聞特加奨擢者前件官守文惟謹持法¶
甚精清亷有餘貞固無比臣伏見嶺南風俗惰嬾苟避¶
征徭易成逋竄張愻憂人若已理郡如家勸課農桑置¶
立保社移風為敦厚之境徴賦無慘急之名周旋六年¶
<pb:KR4h0022_WYG_637-7a>¶
其道一致臣猥司亷察忝守方隅以所見聞恐湏甄録¶
云云¶
　　　薦劉孟脩狀(為人/作)　　　　　令狐楚¶
右件官業傳忠厚雅尚文儒貞白居心公勤守職累曽¶
試用皆著清亷頃崔漢衡在晉州日奏授殿中侍御史¶
充都防禦判官直道不回正詞無隱賔僚之内裨益甚¶
多知是公才豈(一作/辭)為叅佐屢詳疑獄心盡哀矜甞判¶
劇曹事無留滯臣是以録其勞効奏請改官伏䝉聖恩¶
<pb:KR4h0022_WYG_637-7b>¶
特授前件官今赴闕下奉詔㫖不敢乞留臣伏以孟脩¶
自有幹能誠堪任使所知㣲分輙敢薦聞干冐宸嚴伏¶
増戰越¶
　　　奏薛芳充支使狀(為人/作)¶
右件官藴蓄公才精勤吏道文章史傳無不該通大厯¶
末則與臣及徐泗節度使張建封同事故馬燧作判官¶
建中三年曽以公事直言不合其意遂被奏受交城縣¶
令及有政績褎然疲羸悉安征賦皆辦臣以其四居畿¶
<pb:KR4h0022_WYG_637-8a>¶
令兩任法官有學有才堪為賔佐委令推斷無不詳平¶
與之籌畫多所禆益相諳相識二十餘年滯屈最深實¶
希榮奨伏望天恩特賜改官充臣觀察支使¶
　　　薦李晏韋楚狀(太和/六年)　　　　白居易¶
　　　　朝議大夫前使持節海州諸軍事守海州刺¶
　　　　史上柱國李晏¶
右前件官比任海州刺史被本道節度使配諸州稅麥¶
一例加估徴錢晏頻申論(集作/奏)恐損百姓本使稱用軍¶
<pb:KR4h0022_WYG_637-8b>¶
事切不得已而從之及被人論朝廷勘覆責不聞奏除¶
削官(集作/替)階雖在法則(四字集/作在法)誠合舉行於晏則(集作/即)¶
為獨屈况晏累為宰牧皆著良能清白公勤頗聞於衆¶
自經停罷已渉三年退居洛陽窮餓至甚身典三郡家¶
無一金據此清亷别堪優奨又建中初李正已與納連¶
及汴河阻絶轉輸不通晏先父洧即正已堂弟為徐州¶
刺史當叛亂之時洧以一郡七城歸國效順棄一家百¶
口任賊誅夷開運路於(集作/文)咽喉斷兇渠於(集作/之)右臂¶
<pb:KR4h0022_WYG_637-9a>¶
遂使逆謀大挫妖㓂竟消從此徐州埇橋至今永為内¶
地如洧之子實可念之臣伏以洧之忠功不可忘晏之¶
吏材不可棄伏希聖念量授一官庶使亷吏忠臣聞之¶
有以(集作/所)激勸¶
　　　薦伊闕山平泉處士韋楚¶
右件人隱居樂道獨行善身歛跡市朝息機名利况家¶
承(集作/傳)簮組兄在班行而楚獨栖山卧雲錬氣絶粒滋¶
味不接於口塵埃不染于心二十餘年不改其樂志齊¶
<pb:KR4h0022_WYG_637-9b>¶
箕潁節類顔原縉紳之間多有稱歎臣為尹政理合(集/作)¶
(合/具)薦論雖飛鴻入冥自忘飲啄而白駒在谷亦貴縶維¶
儻䝉寘彼周行縻之好爵降羔鴈之禮命助鴛路之羽¶
儀足以厚貞退之風遏躁進之俗兹亦盛事有禆聖朝¶
以前件謹具如前臣伏以念功振滯前王之令猷貢士¶
推能長吏之本職其李晏韋楚等並居府界不踐公門¶
臣實諳知輙敢論薦有渉塵黯無任兢惶謹具奏聞伏¶
聴勑㫖¶
<pb:KR4h0022_WYG_637-10a>¶
　　　代人舉周敬復自代狀　　　杜　牧¶
前件官執徳以進嚮道而行藹有令名備歴清貫掌綸¶
言於西掖才稱發揮叅密命於内庭衆推忠慎自珥貂¶
近侍主籥(集作鑰/通用)東門聲價益重於縉紳磨湼始彰其¶
堅白伏以南省實天下根本兩丞為百司管轄苟非其¶
選必致曠(集作/敗)官今若以臣所任廻授敬復庶能肅清¶
臺閣提舉綱紀既曰陟明實不虚受伏乞天恩允臣所¶
請¶
<pb:KR4h0022_WYG_637-10b>¶
　　　代人舉蒋係自代狀¶
伏凖某年月日勑内外文武常叅官上後三日宜舉一¶
人自代者伏以前件官仁義素彰文學早著揚歴臺閣¶
宣昭令名嘗為諫官無所避忌及領藩鎮實惠疲羸頃¶
者不附權臣例遷佐官今逢明代猶典小州伏以封還¶
詔書駁正時事職業實重選擇宜精今若以臣此官廻¶
與蒋係既不虚受實曰(集作/為)陟明伏乞聖慈允臣所請¶
　文苑英華巻六百三十八¶
