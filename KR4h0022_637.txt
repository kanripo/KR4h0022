# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:57.593165
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷六百三十七
<pb:KR4h0022_WYG_637-1a>¶
欽定四庫全書¶
　文苑英華巻六百三十七　宋　李昉等　編¶
　賀下¶
　　賀剋捷狀一首　　　　賀誅賊狀一首¶
　　賀退賊狀一首　　　　賀破突厥狀一首¶
　　賀東北累捷狀一首　　賀賊自相誅滅狀一首¶
　　賀破吐蕃狀一首　　　賀靈武破吐蕃狀一首¶
　　為昭義李相公賀雲南歸附狀一首¶
<pb:KR4h0022_WYG_637-1b>¶
　　賀破渭北党項狀一首¶
　　賀斬僕固瑒狀一首　　賀破髙玉狀二首¶
　　賀韓僕射充招討使狀一首¶
　　賀破賊兼優卹將士狀一首¶
　　賀行營破賊狀二首¶
　　　賀剋捷狀　　　　　　　　張九齡¶
右高力士宣示臣等張侍賔表臣等前因奏事親承聖¶
㫖懸料數日當(一作/必)有捷書及此使至皆如睿畧但狂¶
<pb:KR4h0022_WYG_637-2a>¶
胡背誕圍逼軍州(一作/州城)凶力固已困窮邉城一無所損¶
臣等伏料此賊早是破傷大衆自逺方來(四字集/作逺來)踰月¶
乃去馬羸則多死人苦則計生本是烏雜之徒足為(集/作)¶
(徴/)破亡之漸此皆皇威逺讋氛祲坐銷豈伊邉人所能¶
自保臣等幸忝樞近承奉聖謨邉捷有符不勝慶悅謹¶
奉狀陳賀以聞仍望宣付史館謹奏¶
　　　賀誅賊狀¶
右葢嘉運奏北庭觧圍仍有殺獲蘇禄背徳敢此讐天¶
<pb:KR4h0022_WYG_637-2b>¶
盡驅犬羊來犯軍鎮雖肆凶毒欲逞其心而邉兵無遺¶
鏃之費狂賊有輿尸之禍此皆陛下聖武将士龔行逺¶
必叶謀動無遺䇿能令氛祲坐自廓清臣等每(集作/忝)奉¶
宻謀屢承獻捷踴躍稱慶倍百恒情謹奉狀陳賀以聞¶
謹奏¶
　　　賀退賊狀¶
右高力士至宣勑示臣曹待宣奏狀知蘇禄遁逃(集作/走)¶
入山出界者四鎮懸逺比被侵逼将士用命雖有誅鋤¶
<pb:KR4h0022_WYG_637-3a>¶
凶黨(集作/徒)尚多時(集作/日)有抄掠兵疲矢盡為弊亦深今¶
自奔亡誠是震懼聖威及逺氛沴坐銷又北庭救兵當¶
時廻旆不費軍廪事且無憂吐蕃縱實西行蘇禄不得¶
相應其敗可必又無可憂邉事且寧不勝慶慰謹奏狀¶
陳賀以聞謹奏¶
　　　賀破突厥狀¶
右張守珪表奏突厥四萬騎前月二十五日至能訖離¶
(一作/雞)山契丹湼禮等前後斬獲俘馘數逾十萬突厥可¶
<pb:KR4h0022_WYG_637-3b>¶
汗棄甲逃亡奚王李歸國及平盧軍将等追奔逐北計¶
日殱滅更聞奏者伏以突厥新立輕事用兵彼之威衆¶
在於一舉又兩蕃與其結隙交構未深在於邉隅猶軫¶
天筭陛下料其終始指授規模知其舉衆(集作/鍾)盡來本¶
自無䇿勞師襲逺必合成擒使蕃騎先鋒漢軍堅壁坐¶
觀成敗自戰蠻夷今契丹纔交突厥已破計其奔北必¶
至䘮亡從脫身獲全亦舉衆皆棄醜(集作/此)虜震懾從此¶
氣衰東胡保邉永不攜貳寛傜罷柝自此可期皆聖徳¶
<pb:KR4h0022_WYG_637-4a>¶
逺覃皇威遐振事無遺䇿舉不失圖臣等忝跡樞近親¶
承睿畧忭躍之至倍百恒情謹奉狀陳賀以聞謹奏¶
　　　賀東北累捷狀¶
右今日劉思賢至奉宣聖㫖垂示臣等破賊所由兼見¶
守珪表奏具承契丹累捷伏以聖武所加制勝者無失¶
天威不抗犯順者自亡突厥負衆背恩窮凶逺襲兩蕃¶
懐徳誓死知(集作/如)歸三軍奉國從命如指遂使一戰便¶
克已聞殺傷無筭慟哭而奔則知主将必死且蠻夷相¶
<pb:KR4h0022_WYG_637-4b>¶
伐我則不勞疆塲有虞義亦奚失固知無愆信於漠北¶
有大造於燕垂此實獨斷神謀事皆有預萬全之䇿永¶
靜邉隅薄伐之師匪勞中夏凡在黎庶孰不欣躍臣等¶
忝預樞近倍百恒情無任慶悅之至¶
　　　賀賊自誅滅狀　　　　　　前　人¶
右高力士宣示張守珪所上逆賊契丹屈烈及可突于¶
等首級此等惡稔䘮敗将及故天誘其衷既降又貳而¶
感義之士惡其翻覆背恩之賊已就(集作/既已)誅鋤幽障廓¶
<pb:KR4h0022_WYG_637-5a>¶
清華夷俱靜計其餘噍永無動摇陛下邉任先擇聖謀¶
獨斷克禀成命樹此戎功且知河朔無轉輸之勞林胡¶
為賦稅之地臣忝在樞近預聞逺績捷書之至喜倍恒¶
情謹奉狀陳賀以聞謹奏(開元三十二/年十二月)¶
　　此篇元誤編在五百六十六巻表門今已移入于¶
　　此¶
　　　賀破吐蕃狀　　　　　　　張　說¶
右臣等伏以凉州遥禀神筭大振天威吐蕃小醜應時¶
<pb:KR4h0022_WYG_637-5b>¶
摧敗元惡渠魁乗勢俘戮隻輪疋馬坐見無遺雖虞舜¶
之格有苖黄軒之征涿鹿未有廓清氛祲如今日之盛¶
者臣等無任慶快之至¶
　　　為昭義李相公賀雲南蠻歸附狀¶
　　　　　　　　　　　　　　　崔行先¶
臣某等伏承雲南羣蠻率其類八國獻欵歸附以某月¶
日至于闕下臣伏惟皇帝陛下端拱九重高視千古聖¶
謨廣運方昭不宰之功至徳柔逺是有非常之慶不然¶
<pb:KR4h0022_WYG_637-6a>¶
者荒陬蠻貊左祍鳥言文軌未通嗜慾有異不知父子¶
之性獨識皇王之恩此皆天誘其𠂻神助其請歸我龍¶
徳革彼狼心豈假渡瀘之師俄同兩階之舞夏啓之征¶
有扈高宗之伐鬼方書之載籍適足慙耻臣限以守職¶
藩維典兹戎旅不獲随列稱賀抃舞丹墀之至¶
　　　賀靈武破吐蕃表　　　　　令狐楚¶
　　此表當在五百六十七巻賀捷表門今已移入姑¶
　　存其目¶
<pb:KR4h0022_WYG_637-6b>¶
　　　賀破渭北党項狀　　　　　于　邵¶
右臣得所由報破前件賊者伏以作逆者皇穹所誅阻¶
兵者黔首共棄此賊與懐恩同惡俱為不道昨率其蜂¶
蠆犯我郊畿奉天之衆振其前邠州之軍制其後彼進¶
無所入退知難歸尚肆貪狼更為封豕毆侵縣邑剽掠¶
居人光進仗天之威首殱魁蘖杜冕賈士之勇再掃殘¶
妖既已誅其鯨鯢佇見傾其巢穴凡在戎旅孰不歡欣¶
臣忝惣兵權倍萬恒品¶
<pb:KR4h0022_WYG_637-7a>¶
　　　賀斬逆賊僕固瑒狀¶
右臣某日於華州下邽縣東乾坑店下營伏承中使某¶
昨日於路将逆賊僕固瑒首級過上都者伏以前件賊¶
夷狄雜種素無令望本因行陣得踐榮班當将帥之權¶
効錐刀之用幸慿廟筭頗立戰功陛下嘉其成効寵以¶
非次謂能盡節翻構異端兇惡貫盈人神共棄今引頸¶
受戮傳首而來率土之人不勝大慶子既伏罪父必成¶
擒掃蕩妖氛在於旬日臣忝司戎律倍萬恒情遲廻路¶
<pb:KR4h0022_WYG_637-7b>¶
隅踴躍忘倦無任慶快之至¶
　　　賀生擒高玉狀¶
右臣得澤潞節度兼鳯翔秦隴臨洮觀察處置等使李¶
抱玉今月二十日牒稱先鋒将栢秀等十一月於南梁¶
州大雪嶺北破前件賊黨殺戮四千五百人生擒高玉¶
妻及男女二人并獲牛馬八千頭匹器械三千餘事又¶
得李抱玉今月日狀稱於南梁州城固縣界擒高玉訖¶
伏以此賊因依山險嘯聚甲兵蟻闘郊畿之間鴟張邑¶
<pb:KR4h0022_WYG_637-8a>¶
屋之下西與犬戎連接北與逆竪交通更唱迭和窮兇¶
極惡人神所棄覆載不容李抱玉䖍奉睿謀罙入其阻¶
始則俘其逆黨終用覆此凶渠巖穴(一作/谷)以之風行雪¶
林由其電掃威靈逺揚兆庶同歡在臣㣲誠倍萬恒品¶
　　　賀破高玉賊狀¶
右臣得孫志直狀報具件如前伏以此賊嘯聚日久兇¶
逆實深在於邦畿頗罹辛蠻既與犬戎相結又共懐恩¶
合謀若二㓂比來必為内應孫志直忝承廟筭討伐殘¶
<pb:KR4h0022_WYG_637-8b>¶
兇既斬級以擒生遂傾巢而落卵蕃渠失援邉𤇺可息¶
(一作瞬/息可期)臣忝惣戎倍萬恒品¶
　　　賀韓僕射充招討使狀　　　令狐楚¶
右中使臣希倩至伏奉詔書吳少誠比令招討都不悛¶
心今以韓全義充蔡州行營招討處置等便臣當軍兵¶
馬令取全義指揮上官說充招討副使令臣使人詣(一/作)¶
(於/)行營所撫慰将士仍令激勵臣伏見逆賊吳少誠殘¶
喘㣲生(闕/)飛賤品敢違帝命來即靈誅陛下天覆為心¶
<pb:KR4h0022_WYG_637-9a>¶
雲行其徳念日月所照九州攸同哀陷穽之中一夫不¶
獲懸申詔㫖曲賜生全而長惡未悛執迷不復凶逾殛¶
鯀聲極吠堯今既慎選武臣盡驅猛士威聲先路實勵¶
於震霆剪滅剋期必同於沃雪欣歡奮激倍百恒情當¶
道應行營将士等悉懐感怒畜力候奮指蹤示處既以¶
得人致命捐軀必應無敵臣即準詔差人轉往慰諭仍¶
切加激勵冀申㣲効用答深恩不任悃欵之至¶
　　　賀破賊兼優卹将士狀¶
<pb:KR4h0022_WYG_637-9b>¶
右中使臣希倩至伏奉詔書得全義惣率諸軍已入賊¶
界四月二十七日大破賊徒并擒斬生級如有身死王¶
事者已委全義竝給棺櫬送歸本道令臣五年莫停衣¶
糧者吴少誠畎澮下流不朝于海根荄弱植自絶於天¶
陛牢之中鳴吠未已今霜鋒雲集月羽風馳既壓賊軍¶
纔聞儳鼓将摩冦壘已見靡旗實廟堂知先勝之形校¶
隊陳爭登之力誅鋤有次蔑殺無難凡在方隅不勝欣¶
抃臣伏以雖忠不烈戰士所羞視死如歸武夫之志伏¶
<pb:KR4h0022_WYG_637-10a>¶
惟陛下𢎞天覆幬為日照臨載激怒肝爰收膚骨漢世¶
徒頒其槥櫝義闕送終周詩縱裹其糇糧賞延非嗣以¶
今觀古奮一當千臣獲守邉陲叨居将帥無任感激之¶
至¶
　　　賀行營破賊狀¶
右臣得當道行營兵馬使李黯狀報諸軍兵馬四月十¶
七日從臨潁縣三道齊進二十七日過溵水縣張村下¶
營問探知桑林中有賊遂與接戰大破賊軍擒生斬級¶
<pb:KR4h0022_WYG_637-10b>¶
不知其數者臣伏以天道無親助其効順人生有欲患¶
在不安今逆賊吳少誠深入禍門自沉罝罟執迷不復¶
謂暴無傷去至安而即甚危棄大順而為巨逆避日月¶
之照干雷霆之誅尚假息于寸隂敢偷生於數刻今者¶
将從天落兵若山行濟溵水而不濡隔偃城而欲斷長¶
蛇之首尾如截應接自難狡兎之窟穴已焚死亡無所¶
方當破竹猶繫苞桑剰銳氣以長驅抗威稜而直指困¶
雖猶闘亂不能軍既摧衆惡之鋒必䘮元兇之膽以愚¶
<pb:KR4h0022_WYG_637-11a>¶
籌度不日掃清臣忝守戎旃無任忭躍憤激之至¶
　　　賀行營破賊狀¶
右臣得當道行營兵馬使李黯狀報今月十三日於故¶
信州城下破賊三千人斬首七百餘級者臣伏以舉趾¶
或高則無所措退藏多密罔或不亡(一作/知)逆賊吳少誠¶
用已之愚刼人為惡唯日不足謂天可逃自韓全義禀¶
受廟謀惣齊力士横行於境深入其郛兵才交鋒㓂已¶
亂轍以羸師之骸罣罥穢草而腥林疲馬之命委離装¶
<pb:KR4h0022_WYG_637-11b>¶
壕而咽塹實由奪其信幟㧞彼懸門遂使戰野者不知¶
所歸守陴者無從而出兇徒風散叛卒星分亦足以快¶
帝怒於高天宣皇威於下土况臣任當旄鉞誓掃氛祲¶
慶抃之情實萬恒品所守有限不獲稱賀闕庭無任屏¶
營之至¶
　¶
　¶
　文苑英華巻六百三十七¶
