# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:56.885482
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷六百二十
<pb:KR4h0022_WYG_620-1a>¶
欽定四庫全書¶
　文苑英華卷六百二十　　宋　李昉等　編¶
　諫畋獵逰宴¶
　　上諫獵表二首　　　　諫馬射表一首¶
　　諫格猛獸表一首　　　諫畋獵表一首¶
　　諫拜舞人安叱奴為散騎常侍表一首¶
　　諫作乞寒胡戲表一首　諫安福門酺樂表一首¶
　　諫江南採捕諸鳥表一首¶
<pb:KR4h0022_WYG_620-1b>¶
　　諫停市犬馬表一首¶
　　諫不許突厥入仗馳射表一首¶
　　諫不夜飲表一首　　　諫内宴至夜表一首¶
　　　上諫獵表(高祖/)　　　　　　褚　亮¶
臣亮言臣聞堯皷納諫舜木求箴茂克昌之風致昇平¶
之道伏惟陛下應千祀之期捄(一作/拯)百王之弊平壹天¶
下劬勞帝業旰食思理(一作/政)廢寢憂民(一作/人)用農隙之¶
餘遵冬狩之禮軨(一作/獲)車之所逰踐虞旗之所涉歴網¶
<pb:KR4h0022_WYG_620-2a>¶
唯一面禽止三驅縦廣成之獵士觀上林之手搏廻玊¶
鑾而藉豐草引金陣而滿平原盡心目之娯翫罝罘¶
之樂發雕弓而迫狡兎飛勁矢而摧高鳥斯固畋弋之¶
恒規而皇王之壯觀至於親逼猛獸臣竊惑之何者筋¶
力驍悍爪牙輕㨗强(一作/連)弩一發未必挫其凶心長㦸¶
纔撝不能當其憤氣雖復孟賁在(一作/抗)左夏説居前卒¶
然驚竄(一作/軼)事生慮表如或近赴(一作/起)林藂未塡坑谷¶
駭屬車之後乗犯宫(一作/官)騎之清塵小臣怯懦私懐戰¶
<pb:KR4h0022_WYG_620-2b>¶
慄陛下以至聖之姿垂将來之教降情納下無隔直言¶
臣叨逢明代(一作/時)逰官藩邸身漸榮渥日用不知敢縁¶
天造冒陳丹懇上觸宸嚴伏増戰越¶
　　一作皆舊唐書本傳¶
　　　同前(見六百九十/四卷疏門)　　　　　虞世南¶
　　　諫馬射表(太宗貞/觀元年)　　　　　孫伏伽¶
臣聞千金之子坐不垂堂百金之子立不倚衡以此言¶
之天下之主不可履險乘危明矣臣又聞天子之居也¶
<pb:KR4h0022_WYG_620-3a>¶
則禁衛九重其動也則出警入蹕此非直尊其居處乃¶
為社稷生靈之大計耳古人云一人有慶兆民賴之臣¶
竊聞陛下猶自走馬射帖娯樂(舊唐書/作悦)近臣此乃無急¶
(唐書/作禁)乗危竊為陛下有所不取也何者一則非光史冊¶
二則未足顯揚又非所以遵養聖躬亦不可以垂範後¶
代此祇是少年諸王之所務豈得既為天子今日猶行¶
之乎陛下雖欲自輕其奈社稷天下何如臣愚見竊謂¶
不可¶
<pb:KR4h0022_WYG_620-3b>¶
　　　諫格猛獸表(太宗/)　　　　　魏　徴(貞觀十/四年)¶
臣徴言臣聞書美文王不敢盤于逰畋傳述虞箴稱夷¶
羿以為誡昔漢文臨㶚坂欲馳下袁盎攬轡曰聖主不¶
乗危不徼倖今陛下騁六飛馳不測如有馬驚車敗陛¶
下縱欲自輕奈高廟何孝武好格猛獸相如諫力稱烏¶
獲捷言慶忌人誠有之獸亦宜然卒然遇逸材之獸駭¶
不存之地雖烏獲逢䝉之伎不得用而枯木朽株盡為¶
難矣雖萬全而無患然本非天子所宜近孝元郊泰畤¶
<pb:KR4h0022_WYG_620-4a>¶
因留射獵薛廣徳奏稱竊見關東困極百姓罹災今日¶
撞亡秦之鐘(英華作今接/亡秦之踵非)歌鄭衛之樂士卒暴露従官¶
勞倦顧如宗廟社稷何憑河暴虎未至之誡也臣竊思¶
此數帝心豈木石獨不好馳騁之樂而割情屈已從臣¶
下之言者志存為國不為身也臣伏聞車駕近出親格¶
猛獸晨徃夜還以萬乗之尊闇行(貞觀政/要作投)荒野(政要/作村)踐¶
深林涉豐草甚非萬全之計願陛下割私情之娯罷格¶
獸之樂上為宗廟社稷下慰羣僚黎庶則天下幸甚¶
<pb:KR4h0022_WYG_620-4b>¶
　　　諫畋獵表(𤣥宗開元五年/)　　呉　兢¶
臣兢言伏見明制來年五月五日幸東都道路皆以陛¶
下至長春宫及沙苑當有畋獵之事今東土耆艾關河¶
士女莫不欣躍舞忭翹望帝車延頸企踵所思者徳伏¶
願陛下舉無失禮動則有章詩云敬愼威儀惟民之則¶
愚臣以山陵始畢甫及逾年陛下縗服雖除心喪未已¶
四海之内八音尚遏豈可遽将犬馬為娯鷹隼是務必¶
或如此則恐傷人子之道虧天地之經欲令萬方何所¶
<pb:KR4h0022_WYG_620-5a>¶
取則况禮經云三年之喪自天子逹之陛下既俯順當¶
時之請唯行易月之制奈何更盤于逰畋以徇從禽之¶
樂豈可謂明王之孝理天下乎而望徳敎加於百姓必¶
不可得也昔魯侯觀魚于棠春秋尚列其戒陛下若既¶
葬而獵後代豈不為刺且馳騖山澤之間經過林薄之¶
下水谷之危未逺銜䇿之變不恒伏願陛下重慎防微¶
湏為社稷自愛老子曰我無為而人自化我無欲而人¶
自朴詩云爾之教矣民胥效矣由是觀之居上者必慎¶
<pb:KR4h0022_WYG_620-5b>¶
所好愚臣職居待問兼掌史筆竊以君舉必書位(一作/法)¶
在無隠既聞衆所流議實恐有玷聖猷區區之誠惟在¶
於(一作/為)此輙敢冒死上陳伏願留神省察恕此狂斐之¶
罪(云云/)¶
　　　諫拜舞人安叱奴為散騎常侍表(見六百九十/三卷疏門)¶
　　　　　　　　　　　　　　　李　綱¶
　　　諫作乞寒胡戲表(睿宗/)　　　韓朝宗¶
臣聞之傳曰辛有適伊川見被髪於野者曰不及百年¶
<pb:KR4h0022_WYG_620-6a>¶
此其為戎乎其禮先亡矣後秦晉遷陸渾之戎於伊川¶
其中國之人習戎狄之事一言以實百代可知竊惟王¶
公貴人國之藩翰凡所舉措湏合彛典今之乞寒濫觸¶
胡俗臣叅聴物議咸言非古作事不法無乃為戎伏願¶
陛下三思籌其以道又道路籍籍咸云皇太子微行觀¶
此戲且元良國本蒼生繄賴輕此馳驟能無蹔蹶况匈¶
奴在邸實繁有徒刺殺宻發何限夷夏卒然奔呼掩襲¶
邂逅驚擾則憂在不測白龍魚服取困豫且深可畏也¶
<pb:KR4h0022_WYG_620-6b>¶
惟陛下愛人活國憂勤庶政今所施為豈徒然矣豈不¶
以𤣥象變見疫癘相仍厭兵甲之災助太隂之氣臣誠¶
愚瞽以為無益臣聞皇天無親惟徳是輔未聞兆亂以¶
來多福太戊修政而桑榖自萎景公善言而熒惑退舎¶
彰善罰惡天之道也伏願去邪勿疑昭徳以待豈區區¶
末法而能定其休咎哉¶
　　　諫安福門酺樂表(睿宗先/天二年)　　嚴　浚(字挺/之)¶
臣浚言微臣竊惟陛下應天順人發號施令躬親大禮¶
<pb:KR4h0022_WYG_620-7a>¶
昭布鴻澤孜孜庶政業業萬幾盖以天下心為心深戒¶
安危之理此誠堯舜禹湯之德教也奈何親御城門以¶
觀大酺累日兼夜臣愚竊所未喻夫酺者因人所利合¶
醵為歡無相奪倫不致糜費(一作/弊)且臣卜其晝史冊攸¶
傳(一作/存)君舉必書帝王重慎今乃暴衣冠於上路羅伎¶
樂於中宵雜鄭衛之音縦倡優之樂陛下還淳復古宵¶
衣旰食不矜細行恐非聖徳所宜臣以為一不可也誰¶
何警夜伐鼓通晨以備非常古(一作/存)之善教今陛下不深¶
<pb:KR4h0022_WYG_620-7b>¶
惟戒慎輕違動息重門弛禁巨詐(一作/猾)多徒儻有躍馬¶
奔車厲聲(一作/流言)駭呌一塵聽覽有軫(一作/累)宸衷臣以為¶
二不可也且一人向隅滿堂不樂一物失所納隍増慮¶
陛下北宫多暇西墉暫陟(一作/臨)青春日長已積埃塵之¶
弊紫微漏永重窮歌舞之樂儻令有司跛倚下人饑倦¶
以陛下近猶不恤而况於逺乎聖情攸聞豈不懍然祗¶
畏臣以為三不可也(一作四不可/恐少一叚)且元正首祚大禮頓¶
先(一作/頻光)百姓顒顆徳咸(一作咸/謂業盛)配天功垂曠代今陛下¶
<pb:KR4h0022_WYG_620-8a>¶
恩似薄於衆望酺即過於徃年王公貴人各承㣲㫖州¶
縣坊曲競為課税呼嗟道路貨易家産損萬人之力勞¶
百戲之資適欲同其歡而乃遺其患復令兼夜人何以¶
堪臣以為四(一作/五)不可也書曰罔咈百姓以従已之欲¶
况自去夏霖淫經冬(一作/今)亢旱農乏收成市有騰貴損¶
其實崇其虚馳不急之務擾方春之業前代聖主明王¶
忽於微細而成過患者多矣陛下豈可効之哉伏望晝¶
盡娯(一作晝/則歡娯)暮令休息惡斯(一作/要令)兼夜恐無益於聖朝¶
<pb:KR4h0022_WYG_620-8b>¶
惟陛下裁擇¶
　　一作皆舊唐書本傳¶
　　　諫江南採捕諸鳥表　　　　　倪若水¶
臣若水言臣伏以方今九夏時忙三農作苦田夫擁耒¶
蠶婦持桑而以此時採捕竒禽異鳥供園池之翫逺自¶
江嶺逹於京師水備舟船陸倦擔負飼(舊唐書/作飯)之以魚肉¶
間之以稻粱道路觀者豈不以陛下賤人貴鳥也陛下¶
方當以鳳凰為凡鳥麒麟為凡獸即鵁鶄鸂鶒曷足貴¶
<pb:KR4h0022_WYG_620-9a>¶
也陛下昔龍潛藩邸備歴艱虞今氛祲廓清高居九五¶
玉帛子女充於後庭職貢珍竒盈於内府過此之外復¶
何求哉臣承國厚恩超居重任草芥殘命常欲殺身以¶
効忠葵藿㣲心常願隳肝以報主瞻望闕庭敢布腹心¶
直言忤㫖甘從鼎鑊¶
　　　諫停市犬馬表(𤣥宗/)　　　　張廷珪¶
臣廷珪言伏見發使及典傔等大齎繒錦将於石國和¶
市犬馬臣聞書曰犬馬非其土性弗畜珍禽竒獸不育¶
<pb:KR4h0022_WYG_620-9b>¶
於國者故明王欲極於徳忠臣願畢於議偕䕶於細行¶
保於大猷冀無間然能致盡善也今以陛下之明何失¶
不見以陛下之斷何欲不懲復禹順於走丸法堯易於¶
廻掌誠可却走馬訓旅獒聖心通於兆人徳言應於千¶
里一感則法星退舎一解則亢陽出雲豈宜勞逺人玩¶
異物有従禽之漸無恤下之先使明詔遐臨聖意昭布¶
上非治(唐諱/)國之要下匪即戎之功將恐新麥未穫舊¶
穀已空飢饉薦臻邉荒速冦昭告則然上帝赫矣大君¶
<pb:KR4h0022_WYG_620-10a>¶
無以解其倒懸續于請命邇不自給逺不能輸户口流¶
離公私懐懼此臣之所以憂陛下順天之心從人之願¶
省無益之用救必然之急先社稷後犬馬此天下之幸¶
國家之福豈獨微臣哉無任竭忠竭誠之至謹録奏聞¶
伏聽勑㫖¶
　　　諫不許突厥入仗馳射表(𤣥宗/)吕　向¶
臣聞鴟梟不鳴未為瑞鳥猛虎雖服(文粹/作伏)豈齊仁獸是¶
由醜性毒行久務常積故也今夫突厥者正與此類安¶
<pb:KR4h0022_WYG_620-10b>¶
忍殘賊莫顧君親陛下持武義臨之修文徳來之既慴¶
威靈又沐聲教以力以勢不得不庭故稽顙稱臣奔命¶
遣使陛下乃能收其頃(文粹/作傾)効雜以従官赴封禪之禮¶
叅玉帛之㑹此徳業自盛固不可名焉因復詔許侍宸¶
逰召入禁仗仰英姿之四目送神藝之百發恩㫖(文粹/作意)¶
俱極誠無得踰焉乃更賜以馳逐使操弓矢競飛鏃於¶
前同獲獸之樂是屑畧大過猶獨未敢取也雖聖胷豁¶
逹遇(文粹/作與)物無猜而愚心徘徊與時加慄儻此等各懐¶
<pb:KR4h0022_WYG_620-11a>¶
犬吠交肆盗憎荆卿詭動何羅竊至蹔逼嚴蹕稍冒清¶
塵縱即殪𤣥兕墟幽土單于為醢穹廬為洿何塞過眚¶
特願陛下勿復親近使有分限待不失常歸於得所此¶
謂廻兩曜之鑒祛九宇之憂孰不幸甚(文粹自縦即以/下節去却有悔)¶
(将何及/四字)¶
　　　諫不夜飲表(太宗/)　　　　　褚遂良¶
臣遂良言臣聞三爵獻酬所以成禮七升為限謂之無¶
度書之雅誥其慎在酒伏見去月二十七日為太子成¶
<pb:KR4h0022_WYG_620-11b>¶
婚訖北門賜三品已上宴自日辰時連至三更疲勞聖¶
躬尤非盛事有識者云云皆言非是昔孫權漢后酒敗¶
其徳昔陳完謂齊景公曰臣卜其晝未卜其夜白日傾¶
酌是陶神情伏願陛下更無夜飲臣以虚薄拾遺是故¶
不辭嚴誅輕敢聞奏謹陳庸淺不勝戰越¶
　　　諫内宴至夜表(一作論/災異表)　　　張　説¶
臣聞上天示下災祥将以誘𨗳人主先王仰觀休咎亦¶
以順修政教易曰天垂象聖人則之言天人之際感通¶
<pb:KR4h0022_WYG_620-12a>¶
必矣臣伏見去年十月十七日月滿猶望應虧不虧今¶
月十七日亦未少虧(集作月/亦未虧)此易常之異也夫月者至¶
隂之氣臣下之象當助天作明順期(一作/時)盈缺若(一作/今)¶
過盛逾時盈縮乖度得非臣下之咎而上天之誡耶(一/作)¶
(也/)伏願陛下深察熟思而預防之臣又見近日内宴夜¶
深方罷小臣無識抑所未安王在在鎬(一作周/王在鎬)凱(一作/愷)¶
樂飲酒此誠大樂(一作/雅)之美也臣卜其晝未卜其夜此¶
盖春秋之義也伏願陛下宴樂之餘(一作/終)不及於夜臣¶
<pb:KR4h0022_WYG_620-12b>¶
職忝補闕昧死陳愚謹言¶
　¶
　¶
　¶
　¶
　¶
　¶
　文苑英華卷六百二十¶
