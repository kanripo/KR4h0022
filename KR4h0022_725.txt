# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:01.463178
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷七百二十六
<pb:KR4h0022_WYG_725-1a>¶
欽定四庫全書¶
　文苑英華巻七百二十六　宋　李昉等　編¶
　餞送九¶
　　送竇拾遺赴朝廷序一首¶
　　送韋拾遺歸嵩陽舊居序一首¶
　　奉送劉侍御赴上都序一首¶
　　送周司直赴太原序一首¶
　　送前長水裴少府歸海陵序一首¶
<pb:KR4h0022_WYG_725-1b>¶
　　送皇甫七赴廣州序一首¶
　　送張三十二昆季西上序一首¶
　　送鄭子華之東陽序一首¶
　　送靈沼上人逰夀陽序一首¶
　　送沙門鍳虛上人歸越序一首¶
　　送皇甫尊師歸吳興卞山序一首¶
　　送元錫赴舉序一首¶
　　送薛評事還晋州序一首¶
<pb:KR4h0022_WYG_725-2a>¶
　　送袁校書歸祕書省序一首¶
　　送崔副使歸洪州幕府序一首¶
　　送韋十六進士及第後歸東序一首¶
　　送盧端公歸巴陵兼徃江夏謁大夫序一首¶
　　送盧端公歸恒州序一首¶
　　送盧侍御赴王令公幕序一首¶
　　　送竇拾遺赴朝廷序　　　　梁　肅¶
至哉聖人在穆清之中注意左右獻納之臣於是扶風¶
<pb:KR4h0022_WYG_725-2b>¶
竇拾遺易直(四字集/作遺直)由華隂令擢拜左拾遺詔下之日¶
士大夫相見而喜曰遺直舉矣直道其行乎頃之㑹國¶
家舉風力以變元氣闡文明以張四維上曰五諌寂寥¶
七臣安在由是獻可弼違者悚以奉職夫君亦朝服賁¶
然時然後行七月初吉整車祀軷安定梁肅舉觴以祝¶
曰夫有其道而不得其位得(集作/有)其位而不得其時昔¶
人所以為歎也君以懿文當百寮師師之盛履王臣謇¶
謇之位行見夫束帶彤墀之下髙議明堂之側宣上徳¶
<pb:KR4h0022_WYG_725-3a>¶
抒下情唯夫子(集作/天下)是望彼吟咏(集作/詠)風騷優㳺平勃¶
之事又曷足為長者言耶非歌詩無以見惜别之志不¶
可以不賦¶
　　　送韋拾遺歸嵩陽舊居序¶
高人出於華族冠冕處乎山林於士儀見之矣在魏周¶
際逍遙韋公語黙之間全清净之道間餘二百載之子¶
以純懿貞粹追烈祖之蹤一門清風獨(集作/光)映今古可¶
謂全美也已初士儀與孔君述眷同隠于嵩丘上嗣位¶
<pb:KR4h0022_WYG_725-3b>¶
舉逸民孔以諌議大夫徴且調䕶太子乘輿還自漢中¶
吾子方倘佯於松桂之下鶴板入谷拜左拾遺固辭獻¶
納之任遂有江湖之適議者稱孔之兼善吾子之自得¶
出處一轍消息同符然後知刻意而髙待時而動者俱¶
失其道理矣揚州刺史杜公藴伊邵之望恱禽息之風¶
士儀依仁游道幾歴寒暑既浩然有歸思乃忽乎以將¶
行予嘗同召諌官同被儒服所不同者執李公之御與¶
蹈頴陽之塵而已㑹脫韁鎻隨烟霞訪吾子於嵁巖之¶
<pb:KR4h0022_WYG_725-4a>¶
側豈或碌碌乆為躁静之異乎先書寄懐且以序衆君¶
子考槃之什¶
　　　奉送劉侍御赴上都序¶
才全者必幾於道志正(英華作/大非)者必安於時初劉君以¶
文章㳺翰林深於文者以公幹越石為比中嵗有邁世¶
志脫畧纓弁住江湖間論者又比之阮始平陶元亮未¶
幾詔掌柱下方書出叅蜀漢軍事俄復自適其適道岷¶
江浮湘潭歴敷淺源而東君子謂君渉履所至擬司馬¶
<pb:KR4h0022_WYG_725-4b>¶
子長遂留滯吴南以道自居其名益振其致愈逺向非¶
才全志正又曷由光茂如是乎今軒堯在上伊傅作輔¶
方舉贒能以熙衆職故劉君朝服賁然將如亰師御史¶
延陵包公祖而觴之且曰易傳不云立誠以居業論語¶
不云邦有道則智吾子居可大之業當則智之時是徃¶
也將賀不暇豈愴别乎二三子尚未醉盍各賦詩以代¶
踈麻瑤華之贈中丞既歌詩首(集作/首章)命和者用古意皆¶
以一百字成之凡七篇¶
<pb:KR4h0022_WYG_725-5a>¶
　　　送周司直赴太原序¶
今年春上以副丞相鮑公領太原尹假節主河東諸侯¶
北門宴閒夷夏是頼秋七月其部從事大理司直周頌¶
自廣陵赴焉是宜後(集作/復)命禮也初朝廷謂晋陽國家¶
之豐沛天下勁兵所處(集作/處也)故以推轂之任付鮑公公¶
謂三軍經用仰淮湖之餽非仁智不足任也故以泛舟¶
之役咨司直司直噐畧宏逺文敏忠信夫文則經逺(集/作)¶
(有/經)敏則有功忠信則厚事三務既成單車而還議者謂¶
<pb:KR4h0022_WYG_725-5b>¶
司直道將光大(集作/大光)乎不然時之與才何其叅㑹也夫¶
躡摶風之便者其翼必大列構厦(集作構/大厦)之重者其材¶
必廣頃鮑公由尚書郎為韓侯之佐三四年間董戎于¶
藩穆如清風文武為憲以司直之懿文碩畫翔集翰林¶
之上陵厲(集作/邁)之勢不可度已非光大而何士有不佞¶
嘗辱盛府之召之子于役我亦(集作/心)載馳因賦思鴈門¶
一章盖取夫欲徃從之路逺莫致云爾¶
　　　送前長水(集作/安)裴少府歸海陵序¶
<pb:KR4h0022_WYG_725-6a>¶
　　　　　　　　　　　　　　　前　人¶
秋風木落臨水一望而(集無/而字)逺客之思多矣而裴侯復¶
告予將歸故國傷懐贈别之詩於是乎作也夫道勝則¶
遇物而適文勝則縁情而美裴侯温粹在中英華發外¶
既乘興而至亦虛舟而還與夫泣窮途詠式微者不同¶
日矣若悲秋送逺之際宋玉之所以流歎也况吾儕乎¶
　　　送皇甫七赴廣州序¶
予同郡皇甫生膚清氣和敏學而文嘗纂家範數千言¶
<pb:KR4h0022_WYG_725-6b>¶
自逺祖漢太尉晋𤣥晏先生以還門風世徳煥燿篇録¶
生聿脩之志可觀矣予聞璵璠在璞與碔砆等耳及夫¶
琢而成器則價重當世以吾子之質且琢之不已名者¶
公器其可避乎鎮南杜公負佐世之才有盛名於天下¶
門閭之賔唯吾子屬斯徃也亦以赴知已而求善價吾¶
儕贈之以詩蓋勉行而已豈以逺道為戒乎唯酒可以¶
破别愁衆君子不可以不醉焉爾¶
　　　送張三十昆季西上序¶
<pb:KR4h0022_WYG_725-7a>¶
恒衞大陸之間土厚風淳世生偉人其大名大節之後¶
著於天下唯張氏為盛曩予得其叔季曰芃曰苞始冠¶
章甫㳺翰林盖相知矣而未深也間八九年又相遇於¶
江淮間則叔也秀才登科已知名於代季也立誠居業¶
為後進之表加以簡直強毅恭寛信敏文史足用弛(集/作)¶
(施/)張不窮嚮吾所稱土風偉人盖此也今年上求士於¶
四方揚州牧扶風公嘗得叔為門閭之賔因以充選議¶
者謂扶風舉賢不避親叔得舉不以私則其才可知也¶
<pb:KR4h0022_WYG_725-7b>¶
季屬文以氣為主以經為師慕宗伯之賢從州黨之賦¶
則其志可知也始大歴末予應詔至京師時予伯氏以¶
文徳都絲綸之任博約之道於予最深絶絃之悲仰前¶
修而未逺斷金之契於吾子而益厚别者(集作/若)人所不¶
免况予情乎凡道不合則信(集作/分)不深言不盡則意不¶
見序所以盡言而信道焉爾無金玉爾音焉¶
　　　送鄭子華之東陽序¶
鄭侯身甚否而意甚泰家愈貧而學愈富言政必及王¶
<pb:KR4h0022_WYG_725-8a>¶
言性必及道言文必及經而動不踰閑貞不絶俗年出¶
三十其志未光抑有由哉夫風之行也則萬竅怒號時¶
之止也不能動纎毳士不用則塊爾而已遇則雲蒸雨¶
隨是牽於時而不由於已鄭侯雖有洛陽(集作/下)之才淹¶
中之學其如時止何傳曰美惡周必復吾子困于臲卼¶
星幾周矣或者其將復乎予材薄體弱曩遇晋陵守獨¶
孤公方執文柄爲當世(集作/時)律度見視有終日不違之¶
歎公既問服予將絶絃寢門衘悲適覯吾子子即晋陵¶
<pb:KR4h0022_WYG_725-8b>¶
之出也一見而觀其禮再見而同其志志同而忘其言¶
悲歎兩集而不知其止邇來盖一紀矣詩人賦繁霜之¶
月予滯于吴子游東陽當逆旅之次送乘桴之士命㫖¶
酒登髙樓酣歌氣振人莫知者夫物不可以終聚必受¶
之以散離㑹不紀何用文焉(集作/為)既而叙行且以見志¶
　　　送靈沼上人逰夀陽序¶
上人形就而心和行獨而志㓗辱與僕㳺殆二十年矣¶
初用文合晩以道交淡而文文而敬他人未有知也(集/作)¶
<pb:KR4h0022_WYG_725-9a>¶
(未之/知也)今年春予有幽憂之疾謁長桑氏于東南上人以¶
無住為樂將邁乎夀陽相待形骸之外相忘江湖之上¶
比夫世間重事者不同日矣彼都人士高陽許生孟容¶
開封鄭侯通誠皆於上人有忘言之契相(集作/想)與夫二¶
者道舊之暇必荷錫而逰問小山叢桂何在濠上鯈魚¶
樂否予至東越亦訪支許故事歸而於虎丘之精廬先¶
出後期以志少别云爾¶
　　　送沙門鍳虛上人歸越序¶
<pb:KR4h0022_WYG_725-9b>¶
至人不在方實相無所住此沙門鍳虗所以順理而隨¶
世也適遊皇都談天於重雲之殿今也于歸將休于沃¶
州之上(集作/山)泛然則(集無/則字)無事獨與道俱遇物成不遷¶
之論閒吟有定後之作可謂逺也矣曩予師來(集作/東)越¶
業天台之道追石門之游爾來已十數年長松飛泉寢¶
(集作/寢)寐吟想送子于徃情如之何東南髙僧有普門元¶
浩予甚深之友也相遇之際幸說鄙夫擾擾俗狀且當¶
澡灌心垢再期於無何之鄉¶
<pb:KR4h0022_WYG_725-10a>¶
　　　送皇甫尊師歸吳興卞山序¶
尊師以齊物為師抱神為事有年數矣外則質貌蒼古¶
遺是非於耳目内則冲氣浩然巻虛無於槖籥常誦道¶
徳上下篇徃來吳中諸山如浮雲獨鶴自適其適吾陋¶
且遁迹不暇又焉識其所以戊辰仲夏覿于山隂精舎¶
于時方牧追右軍許邁之期下走(集有/喜字)作壺丘禦冦之¶
遇亦既合契於焉飽和百骸自理滓濁如洗先是師藏¶
道書于卞山之下留止未幾忽乎將行不受一毫之施¶
<pb:KR4h0022_WYG_725-10b>¶
且輕千里之别有以見無待之情矣予欲脫形神於鞅¶
絆蹈方外之逸軌有志未就心焉(集作/馬)火馳命飬空而¶
㳺相從於赤水之上師乎師乎斯言不苟也夫¶
　　　送韋十六進士及第後東歸序¶
益都有司馬楊王遺風生嘗薄㳺西南覽其江山頗奮¶
文辭歎蜀觧嘲四子講徳之式及夫秀士升貢有司處¶
之以上第時軰歸之以髙名飄飄然有排大風摩青天¶
之勢今嵗後四月謝諸朋游輕騎東出且以五綵之服¶
<pb:KR4h0022_WYG_725-11a>¶
拜慶于(集作/於)庭闈榮哉孝乎是徃也予當與生為五湖¶
之游矣今則繋在柱下不能奮飛送歸如何為媿為羡¶
大雅云敬慎威儀以近有徳盖雖有雜珮不如此詩輟¶
而為好以志少别安定梁肅序¶
　　　送元錫赴舉序¶
自三閭大夫作九歌於是有激楚之詞流於後世其音¶
清越其氣凄厲吾友君貺者實能誦遺編吟逸韻所作¶
詩歌楚風在焉初元之明年予與君貺兄洪俱叅淮南¶
<pb:KR4h0022_WYG_725-11b>¶
軍事屬河外塵起羽書狎至每沉迷簿領之際一見夫¶
人清陽則煩襟洗如也又常愛其人也澹然其静也曠¶
然其適也泛然其徳(集作/無)不與也且從賔薦之禮以赴¶
揚名之期又見其志也秋氣云暮蕪城草衰亭臯一望¶
烽戍滿目邉馬數聲心驚不已感離别於兹日(集作/辰)限¶
鄉闗於逺道孰曰有情而不歎息傷時臨岐者得無詩¶
乎¶
　　　送薛評事還晋州序　　　　符　載¶
<pb:KR4h0022_WYG_725-12a>¶
十八年秋七月余自潯陽來赴丞相府與評事始相值¶
初揖其風貌次聆其嘉話終覽其篇詠如逰三山入仙¶
洞沉深窈窱稍造異境烟霞草樹别有姿狀使人澹然¶
忘歸也夫詩之所主大者存諷刺備勸戒觀風俗之美¶
惡細者眄江山采雲物導性情之幽滯評事公之什才¶
思凝逺髙韻孤枝躍出寥廓至于天池雲飛鶴去不可¶
附近尚使名聲濩落晩嵗不偶斯乃執文柄者之咎也¶
薛生何有哉廣陵握手秋徃汾晋𣺌𣺌長路蕭辰氣清¶
<pb:KR4h0022_WYG_725-12b>¶
想君馬上見落葉聴候鴈一吟一嘯自有遐趣亦足以¶
開逰子顔也千里之别勿復恨恨¶
　　　送袁校書歸秘書省序¶
國朝以進士擢第為入官者千仭之梯以蘭臺校書為¶
黄綬者九品之英其有折桂枝坐芸閣非名聲衰落體¶
命轗軻(一作/疴舛)不十數嵗公卿之府緩歩而登之袁生富¶
有春秋挺豪徤之姿心氣剛明端行美文余始見於海¶
昏抵湓浦西逰長安長安士大夫甚多之日者昌黎韓¶
<pb:KR4h0022_WYG_725-13a>¶
公尹京兆朗鍳之下應郷賦浩浩千輩生為甲冠繇是¶
為聞秀才焉天官侍郎以判銓調士生渉髙級繇是授¶
讐校之官焉於戱人之生也患詞不脩誠不立苟進取¶
行已者盡併(一作/佇)生也欲逃問望傲富貴其可得乎去¶
年秋有休澣之請來覲于伯兄展禮于亞相棣蕚増韡¶
韡之盛賔主得厭厭之樂道光事備青春北歸栁出(一/作)¶
(茁/)帝里蘭芳省署嘯侣持觴吟弄風月(一作/烟)藉藉當年¶
為樂如何走以嘉禮一來江夏相值於諸侯之舘因得¶
<pb:KR4h0022_WYG_725-13b>¶
與群彦賦祖行詩實亦從此旋歸舊隠偶長松老鶴為¶
度時之適豈復以華鬂為肺(一作/痛)腸之慮哉中朝珪組¶
(一作/璋)君子太半皆匡廬之舊間闊乆矣為余揖其休暢¶
也¶
　　　送崔副使歸洪州幕府序¶
今四方諸侯裂王土荷天爵開蓮花之府者凡五十餘¶
鎮焉以禮義相推以賔佐相髙長城巨防懸在一士苟¶
人非髦彦延納失所雖地方千里財富百倍(一作/萬)有識¶
<pb:KR4h0022_WYG_725-14a>¶
君子咸舉手而指之我主君常侍李君以南昌軍倅辟¶
于崔君真得賢也崔君名稅字公約天質方厚氣色淳¶
重有端正之行業有操斷(一作/切)之利用柔則水順剛乃¶
山峙工文章善笑謔(一作/談笑)言語飲酒可百觴交朋好與¶
遊者如攀瓊枝坐瑤圃油然竟日而不知厭也始以貞¶
幹調補義興尉叅河南府軍事割而不細曠而能斷蹤¶
跡清直風聲欝然是知動公卿之顧走群府之檄士林¶
籍籍有自來矣十六年冬自洛陽抵襄州歴江夏將祗¶
<pb:KR4h0022_WYG_725-14b>¶
承本府之命大夫何公上才碩望作鎮兹地十四年矣¶
急才愛士與飢渇等每賔客至登膺門下陳榻者輙損¶
折威重降就禮數歡愉周旋襟期洞開况與常侍交分¶
重丘山疆塲連風烟見我從事蹔如㑹面不得不留連¶
繾綣以道平生之意乎繇是窮勝賞酬(一作/極)宴醵景無¶
徒盡花不浪發江夏郡東有黄鶴山山中頭陁大雲精¶
舎顥師竹院惟一師茶圃又有東城石壁壁前有桃李¶
樹千株澤國多雨芳華乆困適值寒食前後天野晴明¶
<pb:KR4h0022_WYG_725-15a>¶
衆花齊發火然雪白是日也或嗤丸劒之跳躍鄙絲桐之¶
嘈&KR1232;大夫乃减徒御挈琴酒相與屢逰乎其間遭石而坐¶
觸隂而息雅杯徐行微微春風好鳥一聲為我笙鏞徃復¶
如此彌旬累晝皆所以竭主人之志盡公約之歡也明發¶
理棹黯然愁慕南浦悠悠别如之何於戲古人云良辰¶
美景賞心樂事四者難并今實并之矣常恐後㑹追之¶
不及恨恨正在於此耳公約得不思之乎得不念之乎¶
展布才力好輔君子以成賔主之美乃所望也副相視¶
<pb:KR4h0022_WYG_725-15b>¶
事久困倦劇未能操觚抒思故小生敢於叙述冠于首¶
章不知慙怍之無從也請咸賦春中一物為道路之志¶
　　　送盧端公歸巴陵兼徃江夏謁何大夫序¶
　　　　　　　　　　　　　　　前　人¶
已夘嵗主君以清净之理治洪州之三年也侍御史盧¶
公自江夏展禮于我來之日至徃之日凡甲子四焉享¶
勞祖軷慊然不足即客之重輕可知也將行主人賦五¶
言詩一首韻諧金石光寵道路亦命酬和璨如編玉顧¶
<pb:KR4h0022_WYG_725-16a>¶
謂部從事符載序而導之云端公名泰卿(作/師)字成業有¶
當世才幹瑰瑋磊落不縈苛細工為文能讀三畧六韜¶
觀其發論指畫規模宏㧞真卓然之士也中嵗轗軻竄¶
逐江湖萍泛雲逰二十餘年常侍於公有松栢之心有¶
管鮑之知故再逰長沙一至鍾陵相望益重相歡逾劇¶
方翻驊騮之足簸鵰鶚之翮電發千里風生九霄豈止¶
於實其裝槖而已哉盖通塞有時難與命言悠悠北歸¶
悵望如何山有木工則度之常時而語矣況在其封域¶
<pb:KR4h0022_WYG_725-16b>¶
焉載知副相必起羸發困結攬賢傑延於參畫之地寧¶
使涉洞庭波視木葉落歸守蓬户飢餓旦夕哉勉矣風¶
水唯當痛飲醉髙秋之别¶
　　　送盧端公歸恒州序¶
今天子纉嗣鴻業也雨露霶然洗濯八荒藩隅安謐交¶
修聘問是以侍御史盧君奉本府司空王公之命以乗¶
馬玉帛展禮于我焉夫使之來也擁萬里之傳結四隣¶
之歡大或議兵食細即道欵曲重輕之齊懸於俯仰非¶
<pb:KR4h0022_WYG_725-17a>¶
才人快士之選即何以當之端公少而能斷壯而宏逺¶
練時務之畫負豪爽之聲始至也其氣直而肅其詞遜¶
而婉其儀恭而和折旋應對雅㑹機要我太尉公恱而¶
延坐與語目為雋異顔色禮數横加其間可謂賔之秀¶
發者也繇是先太師之意逹賢司空之禮備胷襟之志¶
也展賔主之好也深則皇華之美盡在此矣亦何必誦¶
詩三百然後為得乎太尉南康公作坤維之梁柱二十¶
三年矣大勲大徳播塞宇宙藻籍今古逈無其曹明司¶
<pb:KR4h0022_WYG_725-17b>¶
空英姿粹氣授於天造忠厚義烈繼芳前休異日也合¶
徳同心翊戴是思勤於王家康活民庶小子見史臣載¶
事之筆濡翰流離之不暇也實近為司空抃手而遥知¶
端公徘徊此地乆而彌暢太尉嚴館戒吏厚餼具牢(作/羊)¶
米禾芻薪亦如之唯恐其超然道别也端公感惜恩貸¶
屢廻征駕自去嵗之鑿氷至今嵗之流火方遂其行焉¶
蝉鳴嘒嘒凉飈欲動繚繞長路愁懐若何九月十月之¶
交想端公下太行抵常山停車騎拂霜雪嚴城旦開矛¶
<pb:KR4h0022_WYG_725-18a>¶
㦸如林復命于雙旌之下赫然有光也主君以尊重之¶
命下介引而叙之抽毫之際臨深履薄之不啻也咸賦¶
四韻以代雜珮之贈焉¶
　　　送盧侍御史赴王令公幕序¶
持俯仰全檢劑從容温謹之地齷齪之士也跨時俗尚¶
竒偉抗志風雲之表從横之才也監察御史范陽盧公¶
神宇聳峙襟靈爽㧞脫苛細於塵垢得豪雋於意氣義¶
分形於造次才畫充於懐抱邁跡遐逸與人無倫年未¶
<pb:KR4h0022_WYG_725-18b>¶
弱冠為鄱陽尉目事必割間無留刄勢掩曹輩快聲飈¶
馳江西伯常侍鮑公祭酒李公寵以賔介之目授以叢¶
劇之務政或闕漏我能補焉無幾何馳車逺逰北至恒¶
冀聞以利計于司徒王公司徒器之開深沉之懐垂沛¶
然之愛歡則膠固義存諷諭故能不四五年始自黄綬¶
歴廷評司直冠惠文冠御史雖取恩知已實自躡青雲¶
之梯也况年纔黒髮采色照地奮于名跡其心嶷嶷則¶
氣髙五白之博室有千金之數直大夫豪逹之事豈足¶
<pb:KR4h0022_WYG_725-19a>¶
累隘目(一作/日)之祖耶一昨扁舟南行次廬陵郡下適值¶
侍御將歸華幕幸接便道為共濟之逰話酣意宻(一作/察)¶
備取賢主君之盛業歡喜失次若無所従因輙以狂瞽私¶
自忖度以為人生於世其公者樹勲烈銘鼎鼐休聲巍¶
巍垂之無窮其私者富貴夀考而已矣今令公功徳格¶
皇天忠義貫古人地方數千里甲兵十餘萬身為上公¶
夀方無疆英英三子殷如川瀆尚書以寛厚保師旅大¶
夫以沉毅威暴亂都尉以才智承恩澤一門雄雄洪業¶
<pb:KR4h0022_WYG_725-19b>¶
所鍾生人之美盡於斯(一作/此)矣成天下之務者時也射¶
萬世之利者勢也若當此時抗雙旌驅四牡星馳丹陛¶
對敭休命彼燕趙東平之諸侯耻不若也皆執玉帛争¶
修覲禮使純誠動鬼神之感光耀増日月之輝君臣之¶
道穆穆皇皇則史册之羙又盡於此矣夫何犬戎之瑣¶
細而敢為大國之患難紆令公之思慮哉侍御犀額鷰¶
頷骨狀甚貴懸知是行也必能露丹懇騁飛辨大陳明¶
義以酬國恩(一作/士)山中異日偶承來問聞侍御褒衣結¶
<pb:KR4h0022_WYG_725-20a>¶
綬從公于北闕之下明天子以卿大夫印綬加之不可¶
得而讓也窮秋葉脫鴈號霜勁矣行道開襟下㠶鍾陵¶
衆君子珪璋偉士英華照爛美侍御之所從也樂請抒¶
詩什以貺之載懦夫也酺腸(二字/疑)所謂以附于叙末¶
　¶
　¶
　¶
　¶
<pb:KR4h0022_WYG_725-20b>¶
　¶
　¶
　¶
　¶
　¶
　¶
　¶
　文苑英華巻七百二十六¶
