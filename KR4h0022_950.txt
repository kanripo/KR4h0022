# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:12.304189
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷九百五十
<pb:KR4h0022_WYG_950-1a>¶
欽定四庫全書¶
　文苑英華巻九百五十　　宋　李昉等　編¶
　職官十二(此下五巻英華所編/失作者先後今正之)¶
　　楊常州徳裔墓誌一首　杜袁州墓誌一首¶
　　李懐州冲寂墓誌一首　馮潘州衡墓誌一首¶
　　陸岐州伯玉墓誌一首¶
　　　常州刺史楊公(集作伯父/東平楊公)墓誌銘¶
　　　　　　　　　　　　　　　楊　烱¶
<pb:KR4h0022_WYG_950-1b>¶
楊氏之先其來尚矣在皇為皇軒在帝為帝嚳在王為¶
武王(集作/周武)在覇為晉文此之謂不朽西京為丞相東漢¶
為司徒魏室為九卿晉朝為八座此之謂代禄公諱徳¶
裔字徳裔𢎞農華隂人也即常州刺史華山公之元孫¶
左衞将軍武安公之長子生而岐嶷代不乏賢事親以¶
孝聞在鄉黨恂恂如也始以父(父字集/作文)任為太子左千¶
牛備身轉秀容華亭福昌雒四縣令制(集作/詔)封東平公¶
䇿勲上柱國是時也天子仄席求賢勵精為化以公屈¶
<pb:KR4h0022_WYG_950-2a>¶
臨小縣焉用牛刀處治中别駕之任方展其驥足耳擢¶
拜頴州幽州二司馬寛以濟&KR0008;嚴而不殘每行縣録囚¶
徒其所平反者十八九制(集作/詔)徴尚書郎御史中丞謇¶
謇諒(集作/亮)直有王臣之節尋以公事去官復拜饒州括¶
州越州都督府三州長史在㑹稽引陂水溉田數千頃¶
人獲其利于今稱之焉遷棣曹恒常四州刺史歴政清¶
白為當時所重於是覽先賢之言知止足之分罷歸初¶
服告老私庭乃率群從子弟營别業於冝城(集無/此字)神鄉¶
<pb:KR4h0022_WYG_950-2b>¶
之望仙里其制宅也宗廟為先廐庫為次居室為後喟¶
然而言曰古人所謂歌於斯哭於斯聚國族於斯者吾¶
知之矣維文明元年夏四月某日薨於正寢春秋八十¶
有五嗚呼哀哉公簡貴不交流俗非禮不動非禮不行¶
望之儼然聽其言也厲博觀史籍不學書生尋章摘句¶
而已至於臺閣舊事法令科條莫不成誦在心若指諸¶
掌最(集作/丸)為六(集無/此字)尚書郎二年御史中丞滿嵗宰人¶
者四縣上佐及專城者九州盛徳形容被於歌詠門生¶
<pb:KR4h0022_WYG_950-3a>¶
故吏遍於天下永淳二年輿駕幸東都召公見於金城¶
頓訪以得失公採摭(集作/博采)群言悉心以對髙宗嗟嘆者¶
良乆賜几杖粟帛鄉里榮之一子令珍早亡朝夕温清¶
者四女公慨然有䘮明之痛因不豫彌(集作/遂)留遺命以¶
弟之子神毅為後越垂拱元年春二月某日與夫人隴¶
西李氏合塟於(集作/于)某原禮也逺近㑹塟千餘人操筆¶
而為誄者以百數嗚呼哀哉其(其字集/作乃為)銘曰¶
巖巖華山峻極于天上侵(集作/寢)神氣下固窮泉夫惟積¶
<pb:KR4h0022_WYG_950-3b>¶
徳生我大賢(其/一)滔滔河水中國之紀𣲖别九都經營萬¶
里夫惟積潤生我君子(其/二)惟桞(疑作忻按誌文為秀/容令即忻州所治)之¶
城惟華之亭冝陽之地益部之星公為其宰不殞其名¶
(其/三)汝隂之國薊門之北陂水朝黄燕雲夜黒公為其佐¶
日宣其徳(其/四)入踐郎官含香握蘭來居白室直䋲明筆¶
潘子一除士師三黜(其/五)邑號鄱陽山名括蒼東南之羙¶
呉㑹(集作/㑹稽)之鄉展其驥足直(集作/實)頼王祥(其/六)四州之大¶
是稱都㑹千里之榮即分麾盖言旋舊國保茲耆艾(其/七)¶
<pb:KR4h0022_WYG_950-4a>¶
生為貴臣死(集作/殁)為貴神隂堂是夜古木非春鄧攸無¶
子天道何親(其/八)¶
　　　杜袁州墓誌銘　　　　　　前　人¶
公諱某字某京兆杜陵人也髙辛之撫教萬人(一作/方)堯¶
帝之平章百姓傳稱聖人之後易曰積善之家在夏為¶
御龍在周為唐杜三王已降百代可知車服出於南陽¶
衣冠集(集作/襲)於京兆曽祖榮華(集作/業)後衞秦州别駕祖¶
良宇文朝復州長史父舉唐易州司兵叅軍州事端履¶
<pb:KR4h0022_WYG_950-4b>¶
道掾史安貞厚於天爵薄於人位闕里之庭學夫詩禮¶
太丘之門執其羔鴈公孝慈而敬威莊而安狎貫義方¶
周覽典籍服其服則文之以君子之容遂其辭則實之¶
以君子之徳起於(集作/家)左翊衞選授貝州府倉叅軍事¶
出自中禁在於(集作/于)外臺謹其盖蔵實其倉庾尋遷蓬¶
州咸安許州長杜相州洛陽三縣令地方百里官歴三¶
城言非法度不出於口行非公道不萌於心令不肅而¶
威宣教不舒而徳洽轉虢州司馬制授朝散大夫婺州¶
<pb:KR4h0022_WYG_950-5a>¶
司馬又遷蘇州長史加中散大夫鸞鳯不棲於枳棘鷰¶
雀不集於梧桐冝得其材非公莫可我大周誕受萬國¶
寵綏四方建官惟賢垂拱而理乃命公為朝議大夫使¶
持節袁州諸軍事守袁州刺史天王之使列國之君發¶
其徳音而勸不用賞正其顔色而禁不用刑徳成而位¶
尊名遂而身退乞骸告老謝病言歸以某年月日終于¶
淮水(集作/海)之舘春秋七十有七嗚呼哀哉夫人太原王¶
氏魏驃騎大將軍新昌公平之曽孫唐蜀王府典軍上¶
<pb:KR4h0022_WYG_950-5b>¶
柱國志隆之女也纂承洪烈嗣續(集作/揚)徽音中外柔加¶
小大懐睦夫人之化國風羙於鵲巢寳劔之沉夜(集作/祥)¶
氣衝於牛斗享年四十八嗚呼咸亨二年某月日終長¶
杜之官第維天授三年春二月合祔於杜陵之平原禮¶
也王人吊祭儀仗官給長子某官等毁形於骨痛貫於¶
心父母哀哀昊天莫報佳城鬱鬱白日何年願述餘風¶
式銘幽壤其銘曰¶
鳯凰鳴矣于彼髙崗顯允君子邦家之光猗歟令徳秀¶
<pb:KR4h0022_WYG_950-6a>¶
於閨房嵗云暮矣池樹荒凉死則同穴如何彼蒼¶
　　　李懐州墓誌銘　　　　　　前　人¶
公諱冲寂字廣徳隴西狄道人也左衛大將軍西平王¶
之孫荆州大都督漢陽王之子今上之族兄也原夫帝¶
堯之緒運期授於天漢顓頊之胄大命集於皇家光耀¶
則若木十枝波瀾則長河九𣲖或中軍按部金皷所以¶
節其聲或刺史班條冕旒所以彰其徳信可謂玉林多¶
寳天族多竒以御家邦以藩王室者也公山河誕慶辰¶
<pb:KR4h0022_WYG_950-6b>¶
昴發祥金多木少孔文舉之天骨玉㓗氷清華子全之¶
神彩南陽季㳟偉懸識宰臣沛國趙元儒竊知公望編¶
漢皇之兄弟列周室之邢茅天下稱其八才吾家號為¶
千里初任尚舎直長稍遷城門郎仍奉勑於𢎞文舘讀¶
書掌舎諸宫城門列校制詣東觀有黄香之博聞賜其¶
制書有班游之廣學尋授駕部員外郎轉金部郎中又¶
勑公為戎州道支度軍糧使天府充牣軍儲委積振南¶
宫之紱冕譽表三臺歴西蜀之江山榮髙駟馬遷太府¶
<pb:KR4h0022_WYG_950-7a>¶
鴻臚二少卿丁難去職揚播之登太府初聞累遷之命¶
鄭黙之拜鴻臚遽見終䘮之禮孔宣尼既祥五日彈不¶
成聲孟獻子加人一等懸而不樂服闋歴青徳齊徐四¶
州刺史東臨巨海西至長原或全齊厯下之軍或大禹¶
徐方之地任隆刑(疑/)部陶偘八州寄重尋陽桓伊十部¶
(本傳/作郡)遷宣州刺史呉王舊邑楚國先封江廻鵲尾之城¶
山枕海根之治蜀郡無此計吏則惟薦張堪頴川尤多¶
制書則但稱黄霸廵察使以尤異聞遷陜州刺史觀其¶
<pb:KR4h0022_WYG_950-7b>¶
井邑虢仲上陽之故墟度其川原周公分陜之遺跡唇¶
齒通其列國咽喉壯其天險善人為政無待於百年童¶
子行謡先符於两日于斯時也天以順動帝以㑹昌脩¶
封禪於岱嶽作明堂於汶上望山川而遍群神執玉帛¶
而朝萬國制公檢校司理常伯文昌之省遥接大階建¶
禮之門旁連複道萬機匡賛八座謀猷既陪軒帝之廵¶
乃覿漢家之事属河縣南走慿斗骨而為城居衞蒲東¶
亡界朝鮮而為役属乗輿乃誅後至討不庭申命六事¶
<pb:KR4h0022_WYG_950-8a>¶
之人以問三韓之罪制曰師出遼左卿可為北道主人¶
檢校營州都督石門山險銅鼎河流天文則營室辦方¶
地象則神臺鎮野供其行李鄭國有東道之名為我主¶
人常山當北州之寄遼東平以功遷蒲州刺史堯都蒲¶
坂舜耕厯山昭襄王始作河橋穆天子至於雷首汝南¶
朕之心腹遂拜韓崇河東吾之股肱時徴季布遷少府¶
監忠信為主揚阜齊衡清白在官常林比徳又除蒲州¶
刺史諸童之逢迎郭伋再牧并州百姓之願得耿純復臨¶
<pb:KR4h0022_WYG_950-8b>¶
東郡孝敬皇帝國之儲嗣乾之長男四極奏於重光二¶
年賔於上帝崇其謚號用黄屋於羽儀卜其園塋象𤣥¶
宫之制度山陵之建也以公檢校將作大匠游衣漢寢¶
之外抱劔橋山之下百工畢力陳琳於是乎躬親諸吏¶
懐恩魏覇於是乎無謫遷銀青光禄大夫行少府監若¶
夫叶時月乗天正秦人徃事逰别舘而祈年漢宫舊儀¶
下明庭而避暑上幸九成宫以公檢校右領軍將軍本¶
官如故董司戎政以戒不虞七校陳其甲兵五營按其¶
<pb:KR4h0022_WYG_950-9a>¶
車服領軍之職用文武於紀瞻右軍之官叙勤勞於常¶
惠尋以公事免左授歸州司馬楚州舊也始得子男之¶
田䕫之先也裁為附庸之國人同賈傳路似長岑伯騫¶
有聲於鄉里仲任見知於筆札制遷中大夫行衮州都¶
督府長史大庭之庫少昊之墟上真降婁金精吐宿旁¶
瞻日觀木徳題山别乗初迎將宣萬邦之化佩刀終爽¶
徒見三公之服以永淳元年某月日行次唐州方城縣¶
遇疾薨朝廷聞而傷之贈懐州刺史公嚴而有禮直而¶
<pb:KR4h0022_WYG_950-9b>¶
能和行孝立身移忠事主生知者上重之以八索九丘¶
道在尊加之以文昭武穆故能入登常伯出踐方州為¶
六卿之儀表發三軍之號令引長㦸於門前羅曲旃於¶
堂下子孫朝夕玉樹相輝賔客逺迎玳簮交映悲夫展¶
禽三黜安仁再免奚辭棘署俯集桐華慘舒則不繫隂¶
陽喜温則不形顔色何嗟及矣竟遊東岱之山無所不¶
知旋閉南陽之墓二年夏五月日塟於萬年縣龜川鄉¶
之平原長子某官某次子某官某箕裘必復花蕚生光¶
<pb:KR4h0022_WYG_950-10a>¶
隣人泣其悲慟明主憂其毀瘠觀其弔客不無雙鶴之¶
徴察其成墳自有百烏之感森森隴樹漠漠郊烟右𤣥¶
㶚而浩蕩左驪山而起伏杜陵萬家之邑非復城池滕¶
公駟馬之銘不知年代其銘曰¶
髙陽積徳武昭餘慶宅鎬開基封唐啟聖叶和萬國平¶
章百姓天叙諸侯禮陳宗正(其/一)周之曲阜漢之平陸地¶
則葭莩祥惟嶽凟鄉黨稱善閨庭雍穆始拜城門即逰¶
天禄(其/二)大㣲之位益部之星卿則有六四至丹青州則¶
<pb:KR4h0022_WYG_950-10b>¶
有九八牧専城既踐臺閣仍司甲兵(其/三)倚伏無兆遭隨¶
有運賈誼從王栢譚佐郡自忘寵辱曽無喜愠人去何¶
歸天髙不問(其/四)東都門外長樂宫邉白馬旒旐青烏墓¶
田揪桁夾路碑石書年百代之後南陽之阡(其/五)¶
　　　贈潘州刺史馮君墓誌銘　　張　說¶
公諱(集有/君字)衡字正平廣管髙州人也昔畢萬苖裔邑于¶
馮城因以為氏其適越者則袁宏過江録所載長樂馮¶
祖思之後也逺居僻地代為右族帶甲千人擬四豪之¶
<pb:KR4h0022_WYG_950-11a>¶
公子田洞百里齊萬户之封君祖盎持節緫管髙州都¶
督耿國公薨贈左驍衞大將軍荆州大都督恩命分府¶
為三州授君之三子子知璣(唐書作/智載)髙州刺史子智玳¶
(唐書作/智或)恩州刺史猶子子猷潘州刺史公荆州之孫恩¶
州之子量包山海氣逸風雲隂徳以濟物力行以遊道¶
散岸從心乗化而没斯實一方超邁全貞之士也夫人¶
南海郡太夫人麥氏誕嫣勲門作嬪傑室初執冀妻之¶
禮終抗梁冥之行即大將軍宿國猛公鐡杖之曽孫女¶
<pb:KR4h0022_WYG_950-11b>¶
也夫人有三子一女同歸上京長子元璡左衞中候次¶
子元珪左領軍衞郎将少子力士右監門衞大將軍以¶
將軍少飬於髙氏故舉家從其姓焉夫徳厚者福長先¶
否者終泰天之報應其虚也哉大將軍所以雲漢奮飛¶
忠孝之感迎聖善於炎海展三牲之色養㧞友于於荒¶
徼㑹四烏之嚶鳴縉紳美談簮紱傾慕是知敬仲覉旅¶
將育于齊孟軻儒藝成名此母信塊才之特逹亦餘慶¶
之助成乎夫人享年八十有七開元十七年五月十二¶
<pb:KR4h0022_WYG_950-12a>¶
日薨于西京來庭里粤八月二十六日(集作/二)安厝於長¶
樂原之新城(集作/域)憫將軍之純至嘉先士之晦名恩詔¶
追贈潘州刺史招魂而合塟焉盖殊常之禮若夫慈以¶
遺後孝以揚親忠能合聖惠足昭仁嗟乎馮氏之子具¶
此四美(集作/徳)鏤石垂文為不朽矣銘曰¶
潘州違世滅跡沉彩詔贈本邦光爍南海其孤永慕昊¶
天不待夫人處順奄背榮𦙍悲離两鄉魂合雙襯孝心¶
可贈百身(集作/年)匪恡天日蒼蒼丘壠茫茫地名長樂人¶
<pb:KR4h0022_WYG_950-12b>¶
樂無長郭門之外愁生白楊¶
　　　岐州刺史平泉(志中/作原)男陸君墓誌銘¶
　　　　　　　　　　　　　　　張　說¶
開元十三年十一月六日故岐州刺史平原男陸公卒¶
于京師十四年冬十一月塟于鄴西之先塋公諱伯玉¶
字某河南人識真之士也夫譽其克家光乎觀國篤慈¶
惠以宰邑𢎞雅量以執憲擅華妙於禮闈敷文敏於禁¶
掖推直方以獨坐率易簡以專城(集作/成)所居而美風振¶
<pb:KR4h0022_WYG_950-13a>¶
所蒞而徳聲溢非徳充於内而美形於外者焉若是夫¶
孝盡愛敬之衷悌包友順之節仁叶返身之恕義適成¶
物之和四者禮之善物歟吾友曽(集作/甞)從事於斯矣然¶
而舉禮之綱持心之柄静則樂先生之道動則濟賢人¶
之業位不盈年無登夀之才也命也復焉可而言哉銘¶
曰¶
陸侯泉妙體曠心古龍章炳文麟角藏武槖籥冲用詩¶
書義府移孝則忠安親合主廼建侯社廼牧王畿有嚴¶
<pb:KR4h0022_WYG_950-13b>¶
有翼有長有威汲直謝病秦和不醫乞言未老啓手全¶
歸石皷東臨銅臺西望别業宛在舊塋増創弱子攀車¶
孀妻送塟風景飄忽山川惆悵令徳可傳浮生匪重神¶
去一息形遺萬種露徃草陳霜來樹拱一仁兮一義長¶
蕪没於丘壟¶
　¶
　¶
　文苑英華巻九百五十¶
