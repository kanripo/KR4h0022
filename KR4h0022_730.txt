# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:01.717859
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷七百三十一
<pb:KR4h0022_WYG_730-1a>¶
欽定四庫全書¶
　文苑英華巻七百三十一　宋　李昉等　編¶
　餞送十四¶
　　送浮屠師文暢序一首　送廖道士序一首¶
　　送石洪處士赴河陽叅謀序一首¶
　　送温造處士赴河陽軍序一首¶
　　送權秀才序一首　　　送何堅歸序一首¶
　　送王塤秀才序一首　　送齊皡下第歸序一首¶
<pb:KR4h0022_WYG_730-1b>¶
　　送牛堪登第歸序一首　送進士王含序一首¶
　　送張童子序一首　　　送陳宻序一首¶
　　同呉武陵送前桂州杜留後序一首¶
　　送邠寧獨孤書記赴辟命序一首¶
　　送薛判官量移序一首¶
　　送李判官徃桂州序一首¶
　　送寧國范明府序一首　送薛存義之任序一首¶
　　送詩人廖有方序一首　送澥序一首¶
<pb:KR4h0022_WYG_730-2a>¶
　　送李渭赴京師序一首¶
　　　送浮屠文暢序　　　　　　韓　愈¶
人固有儒名而墨行者問其名則是校其行則非可以¶
與之游乎如有墨名而儒行者問其名則非校其行則¶
是可以與之游乎楊子雲稱在門牆則揮之在夷狄則¶
進之吾取以爲法焉浮屠師文暢喜爲文章其周游天¶
下凡有(集有/所字)行必請於搢紳先生以求詠歌其所志貞¶
元十九年春將行東南柳君宗元爲之請(集作/序)解其裝¶
<pb:KR4h0022_WYG_730-2b>¶
得所叙詩累百餘篇非至篤好其何能致多如是耶惜¶
其無以聖人之道告(集有/之字)者而徒舉浮屠之說贈焉夫¶
文暢浮屠也如欲聞浮屠之說當自就其師而問之何¶
故謁吾徒而來請也彼見吾君臣父子之懿文物禮樂¶
(集作/事爲)之盛其心必有慕焉拘其法而未能入故樂聞其¶
說而請之如吾徒者冝當告之以二帝三王之道日月¶
星辰之所以行天地之所以著鬼神之所以幽人物之¶
所以蕃江河之所以流而語之不當又爲(集作/就)浮屠之¶
<pb:KR4h0022_WYG_730-3a>¶
說而瀆告之也人(集作/民)之初生固若禽獸夷狄然聖人¶
者立然後知宫居而粒食親親而尊尊生者養而死者¶
藏是故道莫大於(集作/過乎)仁義教莫正(集作/大)乎禮樂刑政¶
施之於天下萬物得其宜措之於其躬體安而氣平堯¶
以是傳之舜舜以是傳之禹禹以是傳之湯湯以是傳¶
之文武文武以是傳之周公孔子書之於册中國之人¶
世守之今浮屠者孰爲之而孰傳之耶夫鳥俛而啄仰¶
而四顧夫獸深居而簡出懼物之爲已害也猶且不免¶
<pb:KR4h0022_WYG_730-3b>¶
焉弱之肉疆之食今吾與文暢安居而暇食優游以生¶
死與禽獸異者寧可不知其所自耶夫不知者非其人¶
之罪也知而不爲(集有/之字)者惑也悅乎故不能即乎新者¶
弱(集作/溺)也知而不以告人(集作/之)者不仁也告而不以實¶
者不信也余既重柳請又嘉浮屠能喜文辭於是乎言¶
　　　送廖道士序¶
五嶽於中州衡山最逺南方之山巍然髙而大者以百¶
數獨衡山爲宗最逺而獨爲宗其神必靈衡之南八九¶
<pb:KR4h0022_WYG_730-4a>¶
百里地益髙山益峻水清而益駛其最髙而横絶南北¶
者嶺郴之爲州在嶺之上側南(二字集/作測)其髙下得三之¶
二焉中州清淑之氣於是焉窮氣之所窮盛而不過必¶
蜿蟺扶輿磅礴而欝積衡山之神既靈而郴之爲州又¶
當其(集無/其字)中州清淑之氣蜿蟺扶輿磅礴而欝積其水¶
土之所生神氣之所感白金水銀丹砂石英鍾乳橘柚¶
之包竹箭之羙千尋之名材不能獨當竒(蜀本無/竒字)也意¶
必有魁竒忠信材德之民生其間而吾又未見也其無¶
<pb:KR4h0022_WYG_730-4b>¶
乃迷惑没溺於老佛之學(集作/教)而不出耶廖師郴民而¶
學於衡山氣專而容寂多藝而善遊豈吾所謂魁竒而¶
迷惑没溺者耶廖師善知人若不在其身必在其所與¶
游訪之而不吾告何也於其别申以問之¶
　　　送石洪處士赴河陽叅謀序¶
河陽軍節度御史大夫烏公爲節度之三月求士於從¶
事之賢者有薦石先生者公曰先生何如曰先生居嵩¶
邙瀍糓之間冬一裘夏一葛(集有/食字)朝夕飯一盂蔬一盤¶
<pb:KR4h0022_WYG_730-5a>¶
人與之錢則辭請與出遊未嘗以事免勸之仕則不應¶
坐一室左右圖書與之語道理辯古今事當否論人髙¶
下事後當成敗若河决下流而東注若駟馬駕輕車就¶
熟(集作/夷)路而王良造父爲之先後也若燭照數計而龜¶
卜(集作/兆)也大夫曰先生有以自老無求於人其肯爲某¶
來耶從事曰大夫文武忠孝求士爲國不私其(集作/於)家¶
方今冦聚於垣師環其疆農不耕收(集作/牧)財粟殫亡吾¶
所處地歸輸之塗治法征謀宜有所主(集作/出)先生仁且¶
<pb:KR4h0022_WYG_730-5b>¶
勇若以義請而疆委重焉其何說之辭於是譔書詞具¶
馬幣卜日以授使者求先生之廬而請焉先生不告於¶
妻子不謀於朋友(集作/其朋)冠帶出見客拜受書禮於門内¶
宵則沐浴戒行事(集作/李)載書䇿問道所由告行於嘗(集/作)¶
(常/)所求徃者晨則畢至張筵於上東門外酒三行且起¶
有執爵而言者曰大夫眞能以義取人先生眞能以道¶
自任决去就(一無此/三字)爲先生别又酌而祝曰凡士之去¶
就出處何常惟義之歸遂以爲先生夀又酌而祝曰使¶
<pb:KR4h0022_WYG_730-6a>¶
大夫恒無變其初無務富其家而饑其師無丼受佞人¶
而外敬正士無味於諂言唯先生是聽以能有成功保¶
天子之寵命又祝曰使先生無圖(杭本/作固)利於大夫而私¶
便其身圖先生起拜祝辭曰敢不敬蚤夜以求從祝規¶
於是東都之人士咸知大夫與先生果能相與以有成¶
也遂各爲歌詩六韻遣(集作/退)愈爲之序云¶
　　　送温造處士赴河陽軍序¶
伯樂一過冀北之野而馬羣遂空夫冀北馬多於天下¶
<pb:KR4h0022_WYG_730-6b>¶
伯樂雖善知馬安能遂空其羣耶解之者曰吾所謂空¶
非無馬也無良馬也伯樂知馬遇其良輙取之羣無留¶
良焉茍無留其良雖謂無馬不爲虚語矣東都固士大¶
夫之冀北也恃(集作/懐)才能深藏而不賈(集作/市)者洛之北¶
涯曰石生其南涯曰温生大夫烏公以鈇鉞鎭河陽之¶
三月以石生爲才以禮爲羅羅而致之幕下未數月也¶
以温生爲才於是以石生爲媒以禮爲羅又羅而致之¶
慕下東都雖信多才士朝取一人焉㧞其尤暮取一人¶
<pb:KR4h0022_WYG_730-7a>¶
焉㧞其尤自居守河南尹以及百司之執事與吾軰二¶
縣之大夫政有所不通事有所可疑奚所諮而取焉士¶
大夫之去位而巷處者誰與嬉游小子後生於何考德¶
而問業焉搢紳之東西行過是都者無所禮於其廬若¶
是而稱曰大夫烏公一鎮河陽而東都處士之廬無人¶
焉豈不可也夫南靣而聽天下其所託重而恃力者唯¶
將與相耳相爲天子得人於朝廷將爲天子得文武士¶
於幕下求内外無理(集作/治)不可得也愈縻於兹不能自¶
<pb:KR4h0022_WYG_730-7b>¶
引去資二生以待老今皆爲有力者奪之其何能無介¶
然於懐耶生既至拜公於軍門其爲吾以前所稱爲天¶
下賀以後所稱爲吾致(集作/致字)私怨於盡取也留守相公¶
首爲四韻詩歌其事愈因推其意而叙焉¶
　　　送權秀才序¶
伯樂之厩多良馬卞和之匱多羙玉卓犖瓌恠(集作/竒)之¶
士宜乎游於大人君子之門也相國隴西董公既平汴¶
州天子命御史大夫呉縣男爲軍司馬門下之士權生¶
<pb:KR4h0022_WYG_730-8a>¶
實從之來權生之貌固若常人耳其文辭引物連類窮¶
情盡變宫商相宣金石諧和(一作/聲)寂寥乎短章舂容乎¶
大篇如是者閱之累日而無窮焉愈常觀於皇都每年¶
貢士至千餘人或與之遊或得其文若權生者百無一¶
二焉如是而將進於明有司重之以呉縣之知其果有¶
成哉於是咸賦詩以贈之¶
　　　送何堅序¶
何於(集作/與)韓同姓爲近堅以進士舉於吾爲同業其在¶
<pb:KR4h0022_WYG_730-8b>¶
太學也吾爲博士堅爲生生與博士爲同道其識堅也¶
十年爲故人同姓而近也同業也同道也故人也於其¶
志不得願而歸其可以無言耶堅道州人道之守陽公¶
賢也道於湖南爲屬州湖南楊公又賢也堅爲民堅又¶
賢也湖南得道爲屬道得堅爲民堅歸唱其州之父老¶
子弟服陽公之令道亦唱其縣與其比州服楊公之令¶
吾聞鳥有鳯者恒出於有道之國當漢時黄覇爲潁川¶
(集有/守字)是鳥也實集而鳴焉若史可信堅歸吾將賀其見¶
<pb:KR4h0022_WYG_730-9a>¶
鳯而聞其鳴也已¶
　　　送王塤秀才序¶
吾嘗(集作/常)以爲孔子之道大而能博門弟子不能徧觀¶
而盡識也故學焉而皆得其性之所近其後離散分處¶
諸侯之國又各以所能授弟子源逺而末益分(集作/引)盖¶
子夏之學其後有田子方子方之後流而爲莊周故周¶
之書喜稱子方之爲人荀卿之書語聖人必曰孔子子¶
弓子弓之事業不傳唯太史公書弟子傳有姓名字耳¶
<pb:KR4h0022_WYG_730-9b>¶
(一作有/姓名耳)曰馯(音韓/姓也)臂子弓子弓受易於商瞿盖孟軻師¶
子思子思之學盖出曽子自孔子殁羣弟子莫不有善¶
獨孟軻(集有/氏字)之傳得其宗故吾(集作/余)少而樂觀焉太原¶
王塤示余所爲文好舉孟子之所道者與之言信悅孟¶
子而屢賛其文辭夫沿河而下茍不止雖有疾遲(集作/遲疾)¶
必至於海如不得其道也雖疾不止終不得(集作/幸)而至¶
焉故學者必愼其所道道於楊墨老莊佛之學而欲之¶
聖人之道者猶航斷港絶潢以望至於海也故求觀聖¶
<pb:KR4h0022_WYG_730-10a>¶
人之道者必自孟子始今塤之所由既㡬於知道如又¶
得其船與檝知沿而不止嗚呼其可量也哉¶
　　　送齊皡(一作/曎升)下第序¶
古之所謂公無私者其取捨進退無擇於親䟽逺邇唯¶
其宜可焉其下之視上也亦唯視其舉黜之當否不以¶
親䟽逺邇疑乎其上之人也故上之人行志擇誼坦乎¶
其無憂於下也下之人剋已愼行確乎其無惑於上也¶
是故爲君不勞而爲臣甚易見一善焉可得詳而舉也¶
<pb:KR4h0022_WYG_730-10b>¶
見一不善焉可得明而去也及道之衰上下交疑於是¶
乎舉讎舉子之事載之傳中而稱羙之謂之忠見一善¶
焉若親與邇不敢舉也見一不善焉若䟽與逺不敢去¶
也衆人之所同好焉矯而黜之乃公也衆人之所同惡¶
焉激而舉之廼忠也於是乎有違心之行有怫志之言¶
有内愧之名若是者俗所謂良有司也膚受之訴(集作/愬)¶
不行於君巧言之誣不起於人矣嗚呼今之君天下者¶
不亦勞乎爲有司者不亦難乎爲人(集作/亡)嚮道者不亦¶
<pb:KR4h0022_WYG_730-11a>¶
勤乎是故端居而念焉非君人者之過也則曰有司焉¶
則非有司之過也則曰今舉天下人焉則非今舉天下¶
人之過也盖其漸有因其本有根生於私其親成於私¶
其身以已之不直而謂人皆然其植之也固乆其除之¶
也實難非百年必世不可得而化也非知命不惑不可¶
得而改也已矣乎其終能復古乎若髙陽齊生者其起¶
予者乎齊生之兄爲時名相出藩于鎭南朝之碩臣皆¶
其舊交齊生舉進士有司用是連枉齊生齊生不以云¶
<pb:KR4h0022_WYG_730-11b>¶
乃曰我之未至也有司其(集作/豈)枉我哉我將利吾噐而¶
俟其時耳抱負其業東歸於家吾觀於人有不得志則¶
非其上者衆矣亦莫計其身之短長也若齊生既不得¶
志矣(五字集作/既至矣)而曰吾未至也不以閔於有司其不亦¶
鮮乎哉吾用是知齊生後日誠良有司也能復古者也¶
公無私者也知命不惑者也¶
　　　送牛堪登第歸序¶
以明經舉者誦數十萬言又約通大義徴辭引類旁出¶
<pb:KR4h0022_WYG_730-12a>¶
入他經者又誦數十萬言其爲業也勤矣登第於有司¶
者去民畆而就吏禄由是進而累爲卿相者常常有之¶
其爲獲也亦大矣然吾未嘗聞有登第於有司而進謝¶
於其門者豈有司之待之也抑(集作/御)以公不以情舉者¶
之望於有司也亦將然乎其進而謝於其門也(集無/也字)則¶
爲私乎抑無乃人事之未思或者不能舉其禮乎若牛¶
堪者思慮足以及之材質足以行之而又不聞其徃者¶
其將(集無/將字)有以哉違衆(集作/俗)而求識立竒而取名非堪¶
<pb:KR4h0022_WYG_730-12b>¶
心之所存也由是而觀之若堪之用心其至於(集作/爲)大¶
官也不爲幸矣堪太學生也余博士也博士師屬也於¶
其(集無/其字)登第而歸將榮於其鄉也能無說乎¶
　　　送進士王含秀才序¶
吾少時讀醉鄉記私恠隠居者無所累於世而猶有是¶
言豈誠㫖於味耶及讀阮籍陶潜詩然後乃知彼雖偃¶
蹇不欲與世接然猶未能平其心或(集作/不)爲事物是非¶
相感發於是有託而逃焉者也若顔氏之子(集作/子之)操瓢¶
<pb:KR4h0022_WYG_730-13a>¶
與簞食曽參歌聲若出金石彼得聖人而師之汲汲若¶
不可及其於外也固不暇尚何事麴蘖之託而昏𡨕之¶
逃耶吾又以爲悲醉鄉之徒不遇也建中初天子嗣位¶
有意貞觀開元之丕績在朝廷之臣争言事當此時醉¶
鄉之後世又以直廢吾旣悲醉鄉之文辭而又嘉良臣¶
之烈思識其子孫今子之來見我也無所挾吾猶將張¶
之况文與行不失其(集作/於)世守渾然端且厚惜乎吾力¶
不能振之而其言不見信於世也於其(集作/是)行姑與之¶
<pb:KR4h0022_WYG_730-13b>¶
飲酒¶
　　　送(集作/贈)張童子序¶
天下之以明二經舉於禮部者嵗至三千人始自縣考¶
試定其可舉者然後升於州若府其不能中科者不與¶
是數焉州若府摠其屬之所升又考試之如縣加察詳¶
焉定其可舉者然後貢於天子而升之有司其不能中¶
科者不與是數焉謂之鄉貢有司者揔州府之所升而¶
考試之加察詳焉第其可進者以名上於天子而藏之¶
<pb:KR4h0022_WYG_730-14a>¶
屬之吏部嵗不及二百人謂之出身能在是選厥惟艱¶
哉二經章句僅數十萬言其傳注在外皆誦之又約知¶
其大說繇是舉者或逺至十餘年然後與乎二千之數¶
而升於禮部矣又或逺至十餘年然後與乎二百之數¶
而進於吏部矣班白之老(二字蜀/本作者)半焉昬塞不能及者¶
皆不在是限有終身不得與者焉張童子生九年自州¶
縣逹禮部一舉而進立於二百人之列乂二年益通二¶
經有司復上其事繇是拜衛兵曹之命人皆謂童子耳¶
<pb:KR4h0022_WYG_730-14b>¶
目明逹神氣以靈余亦偉童子之獨出於等夷也童子¶
請於其官之長隨父而寧母嵗八月自京師道(一作/届)陜¶
南至虢東及洛師北過大河之陽九月始來及(集作/仄)鄭¶
自朝之聞(集作/文)人以及五都之伯長羣吏(集作/群縣)皆厚其¶
餼賂或作歌詩以嘉童子童子亦榮矣雖然愈將進童¶
子於道使人謂童子求益者非欲速成者夫少之與長¶
也異觀少之時人唯童子之異及其長也將責成人之¶
禮焉成人之禮非盡於童子所能而已也然則童子宜¶
<pb:KR4h0022_WYG_730-15a>¶
暫息乎其已學者而勤乎其未學者可也愈與童子俱¶
陸公之門人也慕回路二子之相請贈出(趙德本/無出字)與處¶
也故有以贈童子¶
　　　送陳宻序¶
太學生陳宻請於余曰宻承訓於先生今將歸拜(集作/覲)¶
其親不得朝夕見願先生賜之言宻將以爲戒宻來太¶
學舉明經者累年不獲其選是弗利於是科也今將易¶
其業也三禮是習願先生之張之也宻將以爲鄉榮余¶
<pb:KR4h0022_WYG_730-15b>¶
媿乎其言遺之言曰子之業信習矣其儀容信合於禮¶
矣抑吾所見者外也夫外不足以信内子誦其文則思¶
其義習其儀則行其道則將謂子君子也爵禄之來也¶
不可辭矣科寧有利不利耶¶
　　　同呉武陵送前桂州杜留後序　栁宗元¶
觀室者觀其隅隅之巍然直方以固則其中必端莊宏¶
逹可居者也人孰異夫是今若杜君之隅可觀而中可¶
居居之者德也贊南方之理理是以大摠留府之政政¶
<pb:KR4h0022_WYG_730-16a>¶
是以光其道不撓好古書百家言洋洋滿車行則與俱¶
止則相對積爲義府溢爲髙文慤而和肆而信豈詩所¶
謂抑抑威儀惟德之隅者耶今徃也有以其道聞於天¶
子天子唯士之求爲急杜君欲辭爭臣侍從之位其可¶
得乎濮陽吳武陵直而甚文樂杜君之道作詩以言余¶
猶吳也故於是乎序焉(集無/焉字)¶
　　　送邠寧獨孤書記赴辟命序¶
僕間嵗驟遊邠疆今戎帥楊大夫時爲候奄盡䕶羣校¶
<pb:KR4h0022_WYG_730-16b>¶
用笞法箠令不吐强禦下莫有逗撓陵暴而犯令者沉¶
斷壯勇專志武力出麾下取主公之節鉞而代之位鶡¶
冠者仰而榮之今又能旁貴文雅以符(一有/檄字)召文士之¶
秀者河南獨孤宻署爲記室俾職文翰翕然致得士之¶
稱於談者之口盖朝廷以勇爵論將帥豈濫也哉獨孤¶
生與仲兄實(集作/實)連舉進士並時管記於漢中新平二¶
連帥府俱以筆硯承荷舊德位未逹而榮如貴仕其難¶
乎哉噫自犬戎陷河右逼西鄙精(集作/積)兵備虞縣道告¶
<pb:KR4h0022_WYG_730-17a>¶
勞内匱中府太倉之蓄僅而獲饜投石而賈勇者思所¶
以奮力論者以爲天子且復河壖故疆拓達西戎而罷¶
諸侯之兵則曵裾戎幕之下專弄文墨爲壯夫捧腹甚¶
未可也吾子歴攬古今之變而通其得失是將植宻畫¶
於借筯之宴發羣謀於草(集作/章)奏之筆上爲明天子論¶
列熟計而導揚威命然後談笑罇爼賦從軍之樂移書¶
飛文諭告西土刼脅之伍俾其簞食壺漿犒迎王師在¶
吾子而已徃愼辭令(集有/無字)使諭蜀之書燕然之文炳列¶
<pb:KR4h0022_WYG_730-17b>¶
於漢史眞可慕也不然是𤨏𤨏者惡足置齒牙間而榮¶
吾子哉¶
　　　送薛判官量移序¶
仕於世有勞而見罪凢人處是鮮不怨懟忿憤列於上¶
愬於下此恒狀也異於恒者其道冝顯薛生司貨賄於¶
軍興之際兵亂不去然得以不犯由太行以東皆傳道¶
之可以爲勞矣而竟連大獄以至於放不慼(集作/戚)於貌¶
不悱於心樂以自肥而未嘗尤於物其有異於恒矣哉¶
<pb:KR4h0022_WYG_730-18a>¶
朝廷施恩澤(集有/大字)凢受謫者罪得而未薄乃命以近壤¶
薛君去連而吏於朗是其漸於顯歟君子學以植其志¶
信以篤其道有異於恒者充而大之茍推是以徃雖欲¶
辭顯難矣¶
　　　送李判官徃桂州序¶
士之習爲吏者恒病於少文故給而不肆餙於華者恒¶
病於無斷故放而不制今李生學於詩有年矣吟詠風¶
賦頗聞乎人至於是州惟州之牧咨焉以贊戎亊而紏¶
<pb:KR4h0022_WYG_730-18b>¶
郡(集作/群)吏甚直且武豈所謂吏而華者耶以府䘮罷去¶
擇而之乎有禮之邦推是道也以徃然而不際於禮則¶
吾不知也¶
　　　送寧國范明府序(永本/詩序)¶
近制凢得仕於王者嵗登名於吏部兵部則必叅其等¶
列分而合之率三十人以爲曹謂一甲名書爲三其一¶
藏之有司其二藏之中書洎門下每大選置大考績必¶
關决㑹驗而視其成有不合者下有司罷去甚衆由是¶
<pb:KR4h0022_WYG_730-19a>¶
吏得爲奸以立威賊智以(集作/而)弄權詭竊竄易而莫有¶
(集作/示)其實必求端慤而習於事辯逹而勤其務者命之¶
官而掌之居三年則又益其官而後去其職有范氏傳¶
眞者始來京師近臣多言其美宰相聞之用以爲是職¶
在門下甚獲休問初命京兆武功尉旣有成績復於有¶
司爲宣州寧國令人咸曰由邦畿而調者命東西部尉¶
以爲美仕范生曰不然夫仕之爲美利乎人之謂也與¶
其給於供備孰若安於化導故求發吾所學者施於物¶
<pb:KR4h0022_WYG_730-19b>¶
而已矣夫爲吏者人役也役於人而食有(集作/其)力可無¶
報耶今吾將致其慈愛禮節而去其欺偽陵暴以惠斯¶
人而後有其禄庶可平吾心而不愧於色茍獲是焉足¶
矣季弟爲殿中侍御史以是言也告於其僚咸悅而尚¶
之故爲詩以重其去而使余爲序¶
　　　送薛存義之任序¶
河東薛存義將行栁子載肉于爼崇酒于觴追而送之¶
江(蜀本有/之字)滸飲食之且告曰凢吏於土者若知其職乎¶
<pb:KR4h0022_WYG_730-20a>¶
盖民之役非以役民而已也凢民之食於土者出其什¶
一傭乎吏使司平於我也今我(集無/我字)受其直怠其亊者¶
天下皆然豈唯怠之又從而盗之向使傭一夫於家受¶
若直怠若事又盗若貨噐則必甚怒而黜罰之矣以今¶
天下多類此而民莫敢肆其怒與黜罰何哉勢不同也¶
勢不同而理同如吾民何有達於理者得不恐而畏乎¶
存義假令零陵二年矣蚤作而夜思勤力而勞心訟者¶
平賦者均老弱無(蜀本/作寧)懐詐暴憎其爲不虛取直也的¶
<pb:KR4h0022_WYG_730-20b>¶
矣其知恐而畏也審矣吾賤且辱不得與考績幽明之¶
說於其徃也故賞以酒肉而重之以辭¶
　　　送詩人廖有方序¶
交州多南金珠璣瑇瑁象犀其産皆竒恠至於草木亦¶
殊異吾常恠陽德之炳耀獨發於紛葩瓌麗而罕鍾乎¶
人今廖生剛徤重厚孝悌(集作/道)信讓以質乎中(集作/内)而¶
文乎外爲唐詩有大雅之道夫固鍾於陽德者耶是世¶
之所罕也今之世恒人其於紛葩瓌麗則凢知貴之矣¶
<pb:KR4h0022_WYG_730-21a>¶
其亦有貴廖生者耶果能是則吾不謂之恒人矣是(集/作)¶
(實/)亦世之所罕也¶
　　　送澥序¶
人咸言吾宗冝碩大有積德焉在髙宗時並居尚書省¶
二十二人遭諸武以故衰耗武氏敗猶不能興(集注有/不能二)¶
(字/非)爲尚書吏者間十數嵗乃一人永貞元年吾與族兄¶
登並爲禮部屬吾黜而季父公綽更爲刑(一有吏/二二字)部郎¶
則加稠焉又觀宗中爲文雅者炳炳然以十數仁義固¶
<pb:KR4h0022_WYG_730-21b>¶
其素也意者復興乎(三字集作/復其興乎)自吾爲僇人居南鄉後¶
之頴然出者吾不見之也其在道路幸而過余者猶(集/作)¶
(獨/)得澥澥質厚不諂敦朴有裕若噐焉必隆然大而後¶
可以有受擇所以入之者而已矣其文蓄積甚富好慕¶
甚正若墻焉必基之廣而後可以有蔽擇其所以出之¶
者而已矣勤聖人之道輔以孝悌復嚮時之美吾於澥¶
焉是望汝徃哉見諸宗人爲我謝而勉焉無若太山之¶
麓止而不得升也其唯川之不(集作/似)已乎吾去子終老¶
<pb:KR4h0022_WYG_730-22a>¶
於夷矣¶
　　　送李渭赴京師序¶
過洞庭上湘江非有罪左遷者罕至又况踰臨源嶺下¶
灕水出荔浦名不在刑部而來吏者其加少也固宜前¶
余逐居永州李君至固恠其棄美仕就醜地無所束縳¶
自取瘴癘後余斥刺栁州至於桂君又在焉方屑屑爲¶
吏噫何自苦爲(集作/如)是耶明時宗室屬子當尉畿縣王¶
師連征不貢二府方汲汲求士李君讀書爲詩有幹局¶
<pb:KR4h0022_WYG_730-22b>¶
乆遊燕魏趙代間知人情識地利能言其故以是入都¶
於丞相益國事不求獲於(集作/乎)已而已以有獲予嫉其¶
不爲是乆矣今而曰將行請余以言行哉行哉言止是¶
而已¶
　¶
　¶
　¶
　文苑英華巻七百三十一¶
