# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:57.306362
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷六百三十
<pb:KR4h0022_WYG_630-1a>¶
欽定四庫全書¶
　文苑英華巻六百三十　　宋　李昉等　編¶
　謝恩三¶
　　謝勑書手詔狀一首¶
　　謝中使招撫狀一首¶
　　奏廣州結好使事由奉詔書謝恩狀一首¶
　　謝宣慰等狀七首¶
　　謝御札狀一首¶
<pb:KR4h0022_WYG_630-1b>¶
　　謝賜藥狀二首¶
　　謝臘日賜藥等狀一首¶
　　謝賜藥金盞等狀一首¶
　　謝賜藥金狀一首¶
　　謝賜神刀食金狀二首¶
　　謝醫藥狀二首¶
　　謝問疾狀一首¶
　　謝賜紅雪等狀一首¶
<pb:KR4h0022_WYG_630-2a>¶
　　　謝勑書手詔狀　　　　　　常　衮¶
右今月十一日中使劉廷玉至奉宣慰命賜臣前件書¶
詔臣謬忝防虞未申戎効寄分亷察又乏吏能尸素實¶
深咎責難逭聖慈𢎞貸榮渥累霑俯降天書兼賜墨詔¶
睿詞寵飾曽無毫髪之勞宸㫖宻臨特受腹心之寄自¶
驚朽骨逺被殊恩捧承戰悚擎跪踴躍駑蹇之力過負¶
已多鴻私未酬慙懼彌積軍州同慶惠澤漙將慰勉載¶
加感恱交集無任抃躍惶悚之至¶
<pb:KR4h0022_WYG_630-2b>¶
　　　為王大夫謝中使招撫狀　　崔行先¶
臣某言頃者元誼等擅固城池有違詔命臣出師野次¶
持守經年以水攻圍俟其離變誓殱兇叛以靜方隅伏¶
以陛下至徳至仁好生惡殺恐失理死不忍誅夷特令¶
中使就此招撫今洺州收復閭井獲安此皆天威光被¶
神武底定顧惟愚陋載荷鴻私不勝感戴踴躍之至¶
　　　奏廣州結好使事由奉詔書謝恩狀¶
　　　　　　　　　　　　　　　裴次元¶
<pb:KR4h0022_WYG_630-3a>¶
右臣伏奉某月日手詔令臣速具前件官本末事由聞¶
奏臣去月日謹具某官歸本道事以聞某月日奏官至¶
伏奉某月日手詔所奏某官尋赴廣州事宜具詳本末¶
想宜知悉者臣伏以綸綍下於紫霄明命光於滄海榮¶
深感極寵洽心驚周章失圖歡惕交集顧臣鄙劣忝寄¶
藩維無補㳙埃累更凉燠矧兹地逺敢望恩加日月照¶
臨之明無幽不燭乾坤生成之徳在物莫遺豈期奏報¶
常儀特降詔書慰撫事逾等列喜萬恒情伏以軒墀一¶
<pb:KR4h0022_WYG_630-3b>¶
違嵗序三變謬職愧深於星琯荷恩思拜於彤庭厠清¶
列於班行峩冠劒而何日守炎荒之遐服甘瘴癘以嬰¶
身懐死節之丹誠願生還於絳闕每承存諭之命更切¶
攀戀之心臣不勝感恩歡躍屏營之至¶
　　　為人謝宣慰狀　　　　　　令狐楚¶
右監軍李輔光廻伏奉勑書手詔宣慰臣及參佐將校¶
官吏等者臣竊位大藩連榮近屬戴山之力雖竭横草¶
之功未聞寢興以思憂愧若厲伏惟陛下日明于上子¶
<pb:KR4h0022_WYG_630-4a>¶
育其人降玉筯之天書遣銀璫之星使宸心照育下浹¶
於將校慈㫖丁寜旁霑於掾吏讙呼之聲雷動舞抃之¶
袖雲翻榮光併臨愁疾如矢不勝歡喜感戴之至¶
　　　謝勑書手詔慰問狀¶
右監軍使李輔光廻伏奉勑書手詔慰問臣及將士等¶
者臣自守大藩未申微効每承渥澤實所慙惶今者伏¶
䝉陛下𢎞覆幬之仁與天為大廣照臨之意如日斯升¶
特遣王人復還使府捧絲綸之明詔光寵賤㣲吐汗漫¶
<pb:KR4h0022_WYG_630-4b>¶
之温言霑濡羣萃浮空而喜氣成霧動地而歡聲若雷¶
空知受恩何以勝徳所守有限不獲陳謝無任感戴之¶
至¶
　　　謝口勑慰問狀¶
右中使孟昇進至伏奉口勑慰問臣及將士等臣素非¶
公才叨總戎律清平無事績用未彰伏惟陛下子惠兆¶
人天成萬物降星分之使宣綸出之言問以炎凉勉其¶
勞役恩踰素望榮冠常倫跪聽讙呼衆心如一臣等不¶
<pb:KR4h0022_WYG_630-5a>¶
勝感戴之至¶
　　　謝宣慰狀¶
右監軍使某廻伏奉勑書手詔兼宣恩㫖慰問臣及將¶
士等伏以天地大鈞固無私於覆載豚魚微類皆有荷¶
於生成臣實庸虛叨膺奬用至於師人輯睦封略乂安¶
皆禀廟謀無非宸筭豈意天慈廣被聖眷旁流歸復監¶
臨昭宣慰撫為膏之雨泛洒於編人如綍之言傳聞於¶
列校懽生衆口感結羣心同守節以戴天各輸忠而報¶
<pb:KR4h0022_WYG_630-5b>¶
國臣與將士等不勝感恩抃躍之至¶
　　　謝勑書手詔慰問狀¶
右某月日中使某至伏奉勑書手詔慰問臣及將士叅¶
佐等并賜臣官告旌節兼宣口勑授臣節制者臣伏以¶
聖澤汪洋高卑盡滿皇明照耀微細不遺内愧𤨏材上¶
煩慈㫖朝聞夕惕豈復遑寜夜思晝行不敢失墜今者¶
三軍輯睦萬井歡康皆慿天威盡出宸筭慙將孱劣虛¶
受恩榮某月日已差衙官某奉表陳謝訖無任感戴之¶
<pb:KR4h0022_WYG_630-6a>¶
至¶
　　　謝宣慰諸州軍鎮等狀¶
右中使至伏奉某月日詔書令中使宣慰諸州刺史外¶
鎮將士等令臣亦使人安撫者臣凖詔差虞候張液随¶
中使某所在存問以某月日却到太原伏以設官分職¶
邦國之恒&KR1169;秉義納忠人臣之素分伏惟皇帝陛下嘉¶
其奉上念以守邉降驛騎於九重諭天心於萬里法南¶
風之長養豈擇卑微並白日之照臨不遺遐逺邉城將¶
<pb:KR4h0022_WYG_630-6b>¶
校井里黎人競皷舞於皇明盡霑濡於聖澤室家相慶¶
關塞無虞臣忝守戎旃不任忻抃之至¶
　　　為崔仲孫弟謝手詔狀¶
右中使尹偕至伏奉手詔慰問臣等伏以聖澤均霑天¶
光下燭欣榮感戴不勝自任臣生代未諧遭家不造嬰¶
孩之日長養於外家童冠之年因依於伯姊容身寄食¶
以至於今李說念臣以宻親署臣以散職誓將禆補義¶
不依違誠意莫申大期俄廹今者獲成安㤗仰荷聖明¶
<pb:KR4h0022_WYG_630-7a>¶
豈期特降恩波深䝉慰撫昆蟲賤命不可以戴天葵藿¶
㣲心空知其向日親踈共感存殁同榮無任感恩抃躍¶
之至¶
　　　謝御札狀　　　　　　　　元　稹¶
御札二十三字右㤗倫重晏至宣賜臣前件御札其中¶
聖㫖云鎮州逆亂枉害忠良若與元冀鎮州節度便(集/作)¶
(使/)是捨賊之門者伏以睿筭若神聖慈猶父視兇狡之¶
構亂義在克清念台輔之䘖寃期於必報此盖仁深天¶
<pb:KR4h0022_WYG_630-7b>¶
地勇過雷霆臣實庸愚難議窺測況臣謨(集作/謀)猷失次¶
罪戾是憂宸翰忽臨天章煥發舞鳯廻翔於懐抱飛龍¶
顧盼於縑緗豈獨傳之子孫便合鏤於肌骨㣲臣無任¶
踴躍光榮之至¶
　　　謝賜藥狀(集作/表)　　　　　　張　說¶
右内使陳忠盛宣㫖賜臣痢藥臣攝生無方自貽疾疢¶
聖慈矜憫垂恩救䕶氣衰力憊忽吞永命之符腸滑胃¶
虛更服(集作/餌)返魂之草䝉天營祐(集作/䕶)指日痊平雖萬¶
<pb:KR4h0022_WYG_630-8a>¶
粉灰何酬造化謹附忠盛奉狀陳謝以聞¶
　　　謝勑賜藥狀　　　　　　　張九齡¶
右高力士奉宣恩㫖賜臣等鹿角膠丸及駐年靣脂有¶
命自天感戴並至臣等涓滴無補渥澤日深多媿股肱¶
之良每慙智力之効徒承聖恩同體之義更霑御藥駐¶
年之賜事絶希幸禮優常遇㣲軀賤貎因殊(集作/大)造而¶
載延捧日承天荷曲成而靡(集作/無)極無任悚戴之至¶
　　　為晉公謝臘日賜藥等狀　　苑　咸¶
<pb:KR4h0022_WYG_630-8b>¶
右昨晩内使曹侍仙至奉宣聖㫖賜臣臘日所合通中¶
散駐顔靣脂及鈿合并吃力伽丸白黒蒺藜煎楷齒藥¶
等逼夜又賜粳米一百石麵二十袋適中使楊元新至¶
又賜鯸鮧魚魴魚鮭魚等仍便令膳造伏以嘉平舊節¶
鍊藥良辰錫靈仙之秘方均雨露之殊澤金膏玉散駐¶
齒髪於衰容瑞麵香粳頓豐盈於私廪況鯸魚魴鮭等¶
降自天厨中使炮烹皆承聖法不資椒桂之力備適鹽¶
梅之味臣竊位嵗久叨榮日深調鼎之功未施於毫髮¶
<pb:KR4h0022_WYG_630-9a>¶
登爼之美屢浹於恩波徒荷生成何酬造化無任稠疊¶
感戴之至¶
　　　謝賜藥金盞等物狀¶
右内給事袁思藝奉宣聖㫖賜臣藥金盞一匙并叅花¶
宻餘甘煎及平晩合二兼令中使輔朝俊親授昨所賜¶
金方法者伏以聖澤無涯已沐九天之施真方不秘更¶
示八公之法王人俯及寳噐仍頒自昔名臣近代良佐¶
雖功業攸著或不承此賜况臣才不逮古雨露之澤逾¶
<pb:KR4h0022_WYG_630-9b>¶
深任重當時涓塵之效無補仰瞻𤣥造上答何階無任¶
感戴之至¶
　　　謝賜藥金狀¶
右内給事袁思藝至奉宣聖㫖賜臣江東成金二挺若¶
服之後深有補益兼延駐者伏以仙方所秘靈藥稱珍¶
必候休明之辰上益無疆之夀不意俯廻天眷念及㣲¶
臣賜九轉之金駐百年之命且螻蟻賤質豈能長固蒲¶
桞易朽常慮先凋竊荷生成之恩寜酬造化之徳澤如¶
<pb:KR4h0022_WYG_630-10a>¶
河海空欣羽翼之期寵若丘山何伸灰粉之謝不任忻¶
抃之至¶
　　　謝賜神刀食金等狀　　　　鄭　絪¶
右今日中使某至奉某月日墨詔賜臣前件神刀及食¶
金五挺并合子鎻等臣逺赴藩鎮上軫聖憂俯降王人¶
特頒寵賜暢威懐於逺服佩以神刀矜㣲劣之庸軀賜¶
之靈藥捧受戰越以忭以驚臣即以今日發藍田縣闕¶
庭漸逺道里猶長瞻望天顔感涕交集無任戴荷結戀¶
<pb:KR4h0022_WYG_630-10b>¶
之極¶
　　　謝賜手詔兼神刀藥金狀　　孔　戣¶
右中使某至伏奉墨詔并賜藥金一合神刀等俯循陋¶
質仰戴殊私渤澥無比其深山嶽無方其重臣篳門賤¶
品環堵諸生乏禦侮之籌謀罕濟時之方略而因緣官¶
學塵忝班行效無可稱事每逾量聖慈過聽擢領藩方¶
祗命戒途不敢陳讓省躬撫事益懼菲才今又特降王¶
人逺臨郊甸寳刀出於武庫上藥本於金精足以蠲除¶
<pb:KR4h0022_WYG_630-11a>¶
疫癘激發忠勇顧惟孱懦承此寳光捐軀盡節豈足為¶
報無任感戀懇欵之至¶
　　　為人謝問疾兼賜醫藥等狀　令狐楚¶
右今月十八日本道監軍使李某至奉宣口勑問臣所¶
疾十九日中使張良祐至伏奉詔書賜臣烏藥蓼子各¶
一合藥方兩紙并借供奉醫官兩人醫臣疾者臣素是¶
凡庸猥當朝寄蹔乖將息特軫聖慈綸出王言朝昏不¶
絶星馳驛騎道路相望頒仙藥于雲中降神醫於天上¶
<pb:KR4h0022_WYG_630-11b>¶
仰承榮寵冀即痊平兢惶失圖感戴無地蒲栁之心猶¶
壯誓竭丹誠狗馬之齒更長敢忘𤣥造臣見凖詔書與¶
醫人商量服飲未及塗藥將息腫氣已退煩熱未定所¶
守有限不獲陳謝無任感恩結戀之至¶
　　　為人謝詔書問疾兼賜藥方等狀¶
　　　　　　　　　　　　　　　前　人¶
右臣奏事官高榮朝廻伏奉墨詔問臣所疾并奉宣口¶
勑賜臣藥方者臣疲馬(集作/駑)之質寒熱所侵仰慿天慈¶
<pb:KR4h0022_WYG_630-12a>¶
今日已損豈意猶煩睿想尚軫聖衷特降千金(一作/十金)之¶
方兼飛五色之詔榮光一燭愁疾如遺誓畢㣲生以酬¶
殊造無任感戴之至¶
　　　為人謝問疾狀¶
右監軍使李輔光廻奉宣口勑問所疾者臣頃因時早¶
疾以憂生仰䝉覆育尋就痊除伏以君恩過厚天聽至¶
卑縷形於詞如撫以手顧慙㣲細特繋於宸衷内省疲¶
羸尚闗於睿想榮深益懼喜極而悲當望䨇闕以注心¶
<pb:KR4h0022_WYG_630-12b>¶
守一隅而盡力不勝感結抃躍之至¶
　　　為令狐相公謝賜金石凌紅雪狀¶
　　　　　　　　　　　　　　　元　稹¶
恩賜金石凌紅雪各一兩右中使竇千乗至奉宣進止¶
以臣將赴山陵時屬炎暑賜臣前件紅雪等臣職司復¶
土戀切攀髯方當匍匐而前敢有赫曦之懼豈謂天光¶
下濟靈藥旁霑念臣有丹赤之愚故賜臣以染心之物¶
察臣有木訥之性故賜臣以苦口之滋就日凝不冶之¶
<pb:KR4h0022_WYG_630-13a>¶
清氷在合若遇圓之絳雪恩加望外感極成悲(集作/愚衷)無¶
任跼踳屏營之至¶
　¶
　¶
　¶
　¶
　¶
　¶
<pb:KR4h0022_WYG_630-13b>¶
　¶
　¶
　¶
　¶
　¶
　¶
　¶
　文苑英華巻六百三十¶
