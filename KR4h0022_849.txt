# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:07.248190
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷八百五十
<pb:KR4h0022_WYG_849-1a>¶
欽定四庫全書¶
　文苑英華巻八百五十　　宋　李昉等　編¶
　釋一(此下十九巻英華所編失/作者先後之次今正之)¶
　　陜州𢎞農郡五張寺經藏碑一首¶
　　益州綿竹縣武都山浄惠寺碑一首¶
　　梓州飛烏縣白鶴寺碑一首¶
　　　陜州𢎞農郡五張寺經藏碑　庾　信¶
盖聞如來說法萬萬恒沙菩薩轉輪生生世界豈直優¶
<pb:KR4h0022_WYG_849-1b>¶
波提舎祗夜修多而已哉是以熈連禪河質多羅樹七¶
處八會三清(一作/清是)四說皮紙骨筆木葉山花象負之所¶
未勝龍藏之所不盡(一作/盖)雖復銀函東度金疊南翻秦¶
景遥傳竺蘭私記譬猶得海水之一珠不下崐山之片¶
玉若夫人雲深藏師子雷音梵志往生聲聞說戒雪山¶
羅漢之論鷲嶺菩提之法本無極際何可勝言𢎞農五¶
張寺者南陽張元髙寓居此地昔者千金之族見徙五¶
陵大姓之民移家六郡盖其流也元髙五子負荷遺訓¶
<pb:KR4h0022_WYG_849-2a>¶
離經辨志並是成名入室生光咸能顯徳加以尊承慧¶
業敬受法門兄弟同居共捨為寺伽藍肇建即以五張¶
為名是知城居趙信仍名趙信之城殿入蕭何即號蕭¶
何之殿加以象馬無恡衣裘是捨(一作/拾)春園栁路變入¶
禪林蠶月桑津迴成定水平輿雖盛豈可獨擅二龍扶¶
風最良不得専稱五馬寺主三藏大法師法映(一作法/映法師)¶
邑主洛州刺史張隆等財行法擅(一作財/法行壇)身心罄竭兼¶
化鄉邑道俗數千敬造一功徳輪見成三百餘部　雲¶
<pb:KR4h0022_WYG_849-2b>¶
書金繩金檢削之蒸粟之簡裝酸棗之珠並入香城咸¶
封禪閣坐堂伏檻羗(一作/老)非湘水之神綠房紫的足擬¶
恭王之殿髙掌西望長河北臨鼎氣常浮爐煙咸起户¶
牖寥廓吹萬龍門(一無/門字)之風梁棟峥嶸落客(二字一/作實)河¶
源之樹僧徒雲集不逺燉煌之城學侣相奔更合華隂¶
之市兩陜昔分實基王化二陵今阻翻馳羽檄虞公屈¶
産交亂風塵召伯甘棠凋零霜露雖復兼能共治未遣¶
渡河之獸烽柝是警實擾移闗之民是以法王御世天¶
<pb:KR4h0022_WYG_849-3a>¶
人論道汲引四流周圓五怖故能調伏怨憎消除結縳¶
法水津梁得無砥柱之難香山轍迹非復終南之險天¶
子命我試守此邦墨竈未黔孔席無暖纔臨都尉之境¶
即有樓船之役既而南風不競北道言旋幕府既開邦¶
君且止鄉俗耆老依然此别屬兹法事須余制文聊以¶
課虚為銘云爾¶
舎衞之國祗洹之園三明極地八會窮源連河競說勝¶
辨争論波提東度秪夜南翻非空即色離有無言達人¶
<pb:KR4h0022_WYG_849-3b>¶
止是獨悟重昬身雖繫鳥(疑作/馬)心避騰猿禪樓却月義¶
殿翔鵾迴風香蓋反露珠幡西臨砥柱東背轘轅河鳴¶
陽硤山嚮(漢書響/嚮通用)蘓門翔禽歌囀流澗絃喧度河餘獸¶
移闗舊村昔為畿服今成塞垣城疑廣武地似樓煩爟¶
烽並照象馬單奔無鍾襲莒有雨(一作/兩)圍原不資十方¶
誰釋三(一作/二)怨風傾地柱火及天元銀鈎永固金牒長¶
存封君馬首方事南蕃言從楊僕請謝劉昆(用後漢劉/昆虎渡河)¶
(事正應前句英/華誤改作琨)¶
<pb:KR4h0022_WYG_849-4a>¶
　　　益州緜竹縣武都山净惠寺碑　王　勃¶
原夫帝機寥廓雲雷驅妙有之功正氣洪荒清濁構乾¶
元之象融而為川瀆結而為山岳五城韜海接崑閬於¶
大都八洞藏雲冠瀛州於巨闕造化之所偃薄靈谷之¶
所啓處極緹油而縱觀詠頌寧殫出宇宙而髙尋風煙¶
罕測是知玉巵無當遐荒非視聽之津金牓所存城闕¶
盡江湖之致何必九虯齊騖直訪銀宫八駿長驅遥臨¶
石室武都山净惠寺者梁大清年中之所建也名山列¶
<pb:KR4h0022_WYG_849-4b>¶
岳之舊仙都福地之凑黄龍負匣著寶籍於經山紫鳯¶
銜書䕃榮光於井絡須彌山頂仍開梵帝之宫如意山¶
中即有經行之地爾其盤基跨險列嶂憑霄日月之所¶
竄伏烟霞之所枕倚飛泉瀑溜蕩滌崩崖綠樹𤣥藤網¶
羅邱壑飛塵作氣被萬吹於中巖帝琰司寒宅千霜於¶
北谷丹梯碧洞杳㝠林岫之間桂廡松楹寂寞風塵之¶
表是稱英鎮實瞰崇岡閭閻當四會之街城邑辨三分¶
之地緜磎錦瀆下侵重巒玉阜銅陵旁分絶磴山川絡¶
<pb:KR4h0022_WYG_849-5a>¶
繹崩騰宇宙之心原隰縱横隠軫亭皋之勢頃以黄旗¶
夜徙紫蓋晨傾九服失圖三靈在疚姦臣躍馬㨿折版¶
(疑作/坂)而吟雲壯士聞雞擁陽關而嘯雨岷峨失險化為¶
鋒鏑之場江漢横流非復朝宗之國禪宇由其覆没法¶
衆是以凋淪國家淹有帝圖削平天亹紫宸反照皇階¶
即叙萬國順百靈朝幽顯再立華戎一揆燭龍韜景避¶
堯日於幽都雲鵬斂翼候虞風於晏海以為軒階具美¶
功窮望祲之臺漢道兼𢎞力盡初(疑作/祈)年之觀爰經寶¶
<pb:KR4h0022_WYG_849-5b>¶
地大啓祥宫撫香象而髙視鳴法螺而再唱龍垣淨土¶
連帝道而重光鶴苑崇基脱皇居而首出况乎山積舊¶
壤下鎮偏隅天帝遺墟上干躔次王舎城之宫闕白玉¶
猶存給孤獨之園林黄金尚在法物由其大備盛徳所¶
以相尋株兵奉天藏之圖泉女獻山祇之籍離亭合榭¶
因岸谷之髙低疊觀連房執岡巒之曲直丹崖反照畫¶
栱相臨綠嶂斜烟雕簾間出豐隆曉震次複審(疑作/霤)而¶
悽皇列缺晨奔望崇軒而愕眙千香寶樹自起風烟九¶
<pb:KR4h0022_WYG_849-6a>¶
乳仙鐘獨鳴霜雪銀龕佛影遥承鴈塔之花石壁經文下¶
映龍宫之業虹生北澗即掛新幡鳯下東岑還栖舊刹¶
若乃尋曲&KR1293;歴崇隈周行數里直上千仭蒼松蓄吹臨¶
絶逕而疏寒黛篠防烟繞迴疆而結䕃春巖橘柚影入¶
山堂秋壑芙蓉光浮水殿亦有山童採葛入丹竇而忘¶
歸野老紆花向青溪而不返山神獻果送出菴園天女¶
持花来遊净國實杳冥之秘訣託幽深之逸境豈直淮南¶
桂樹暫得仙家江左桃源終迷故老而已爰有寛闍梨¶
<pb:KR4h0022_WYG_849-6b>¶
者俗姓揚氏其先華隂人也因官徙地家於緜竹山分¶
太華水帶長汾州岳會同風雲感召𤣥經素論侍郎居¶
八俊之英綠綬黄軒太尉列三台之首法師玉函降彩¶
金瓶探色振八解之遥源踐三明之廣路靈機入證窮¶
象載於初髫妙諦因心釋羊車於弱冠三千法界由廣¶
位而出無明十二因緣自普濟而登彼岸𢎞宣誓願大¶
拯沉黎揮覺劍而破邪山揚智燈而照昏室彌綸所被¶
白馬盡於禺門權漸所開黄牛至于嶓冡虔誠樂土憩¶
<pb:KR4h0022_WYG_849-7a>¶
影兹峰迺以貞觀九年於寺西院立七佛堂一僧舎星¶
毫動牖月面分堦彩鳯銜旒神龍負塔飛烟湧座龕龕¶
忉利之天杳霧成臺樹樹菩提之果朝散大夫行縣令¶
清河張楚親承妙業俯刋貞琰林宗有道伯喈無愧法¶
師夙機少晤應變多竒玉山中斷瓊林下雜支道林之¶
好事語黙方融釋恵逺之髙居風埃遂隔洎乎坐忘遺¶
照返寂歸真城肆䬃然若空山川黯而無色豈直巖枝泣¶
血磵户摧梁而已哉縣令劉照彭城人也自碭山杖劔¶
<pb:KR4h0022_WYG_849-7b>¶
綰鳯歴於雲臺春郊授鉞嗣龍圖於白水玉壘三分之¶
胄下雜公門金陵一覇之基旁參帝緒翠緌丹紱歴今¶
古而先鳴人傑地靈冠山川而得雋君膺岳瀆之秀挺¶
風雲之會(一作/選)昆溪劔鍔直照胷於(疑/)楚澤珪璋潛周¶
履行魯恭明徳方昇漢輔之階潘岳能文且職河陽之¶
縣仁徽可被闔境仰其風猷威德所加百城疊其霜彩¶
尚廼康莊妙域光開不捨之壇舟檝愛河昭暢無生之¶
業痛鷲林之殄瘁悲象敎之榛蕪爰命緝興式光泉藪¶
<pb:KR4h0022_WYG_849-8a>¶
武蹊龍澗近分廬岳之圖金闕瑶臺更討瀛洲之記銘¶
曰¶
武都仙鎮靈墟奥域邑動香城山開浄國澗流百道峯¶
雲五色谷暗藤斜山髙樹逼千楣鶴列萬栱星懸分林¶
構趾接磴開廛臨階竹樹遶棟風烟龕前恠石塔下秋¶
泉綠崖疏逕青岑拒室霧道相縈烟房互出葉濃磎浄¶
花深嶂宻鳥度難尋猨驚易失簷分石竇地絡金沙丹¶
邱抗月碧洞棲霞松開野路桂列仙家仙鑪栢葉寶座¶
<pb:KR4h0022_WYG_849-8b>¶
蓮花砌因巖曲橋隨峰返果出天厨香來仙苑玉鑄(疑/)¶
啟曙金鐺照晩谷思鍾張山悲鐸逺閭閻踐勝銅墨髙¶
情聲飛别邑望動専城懸金道肆刻石山楹千載之後¶
于嗟令名¶
　　　梓州飛烏縣白鶴寺碑¶
原夫玉都瓊室紫垣光大帝之庭金闕銀臺𤣥壁壯羣¶
仙之域故能使神明有宅駕日月以長驅鸞鳯知歸撫¶
雲霓而上出斯則會巢瑾穴上皇迷棟宇之尊考室靈¶
<pb:KR4h0022_WYG_849-9a>¶
臺中古識巖廊之貴然後冕旒前序提四海以為家登¶
步大階列千門而有閱(疑作/閌)况乎𡺸山形見旁行草昧¶
之先(闕/)　　　光宅乾坤之右雖鶴臨西門龍宫與王¶
法同亡而象化東流鴈塔與遺儀繼起白鶴寺者盖菩¶
提寺之餘址梁武皇之所建也香城福地之舊三巴五¶
蜀之凑裂岷山之奥域分井絡之榮光西包玉壘之墟¶
北瞰銅陵之野南扄列第門庭萬家東户連峰岡巒千¶
里實伽藍之勝迹得迦衞之英模憑絶磴以圖規俯長¶
<pb:KR4h0022_WYG_849-9b>¶
溪而作固自金陵不競玉鏡無章地池興南露之悲亭¶
障切北風之候崩山鬭水觸地網而三分墜月奔星劃¶
乾綱而五裂中原錯戾慈門為虎豹之墟滄海横流定¶
水穴鯨鯢之浦懷山既蕩法衆咸淪林院榛蕪軒堂委¶
寂遂使悲生棄井堙玉甃於三泉歎積為山移瓊峰於¶
九仞皇上攝千秋之寶運緒三聖之宏機挾宇宙而先¶
神御雷風而首出靈功不宰華夷沾共貫之恩至道無¶
思霜露得平分之序考禎圖於日慎寤寐同符稽妙冊¶
<pb:KR4h0022_WYG_849-10a>¶
於年刀(疑/)幽明合貺然後東巡巨鎮初(疑/)六聖而撫寰¶
中南面天壇朝萬方而小天下皇威既暢寶應齊歸川¶
岳薦靈風煙動慶丹烏抱日疑増帝閣之華素鶴低雲¶
若赴仙庭之會昔白魚黄竹業未峻於封崇赤鴈芝房¶
名不登於梵宇爰徵瑞典肇錫嘉名重興波若之臺更¶
起招提之院金繩夕布綿秀(闕/)以開壇玉牓晨舒擁囘¶
峰而闢户爰有𢎞演上人者法門之秀士也行超常凍¶
思越恒饑悲浄域之為墟喜皇波之普泛縱還舟於苦¶
<pb:KR4h0022_WYG_849-10b>¶
海驚浪旋夷比歸馭於邪山靈闗非險於是浄財雲委¶
真衆烟馳如趨摩勒之宫似向毗邪之國縣令梁𢎞悦¶
首加甄緝縣丞梁敬一親昭施典上憑天旨争開舎利¶
之壇俯會衆心競起須彌之座禺同故嶺石鮮堅華廣¶
漢餘坰地多疎斥事闗經始人懷祗懼重階不就空思¶
天室之氓寶像無資未獲黎陽之士豈非㝠期肹蠁功¶
參造化之外故能果脣間發蓮眸周映貝齒含滋璿毫¶
起照三十二相臨玉座以相輝八十四儀擁金山而圓¶
<pb:KR4h0022_WYG_849-11a>¶
立層甍四合爍奔電於丹楹複殿三休絡浮烟於翠幌¶
因髙積磴疑遷倒景之臺架嶮連榮(闕/)立迎風之觀琱¶
簷競注縈霧道以龍囘繡桷争飛傃雲衢而鳯矯冩歸¶
禽於寶鏡誤接朝鸞圖走獸於文璫疑栖夕兔雷霆蓄¶
洩裁臨承霤之間烟雨飛浮未出層巒之下耀丹青於¶
菌壁妙跡疑存炳銑鋈於蓮龕神輝自燭鏘鏘櫩鐸聲¶
傳桂葉之風熖熖山爐氣結松隂之藹仰真容於始旦¶
滿月晨昭窺列棟於方宵長虹夜發香泉激溜有符温¶
<pb:KR4h0022_WYG_849-11b>¶
浄之池珎木成行無忝祗園之樹信煦尼之别府寔兠¶
率之殊庭者乎愛友上座法師等情機藻瑩戒律圓明¶
披玉笥以研芳候瓊鐘而肅慮禪姿曉映依稀同雞岫¶
之前梵唄晨臨髣髴像玉山之曲縣令獨孤儉等或鵬¶
垂待運終燮道於中台或蠖屈求伸且毗風於下邑鄉¶
望儀曹等或鹽泉錦室家稱二燭之毫(疑作三蜀之豪/左思蜀都賦云)¶
(家有鹽泉之井/又云三蜀之豪)或抱朴懷仁譽擁雙流之美或以為山¶
川肆踐猶紀石於弇州陵谷生哀尚沉研(疑作/碑)於峴首¶
<pb:KR4h0022_WYG_849-12a>¶
况乎徳因時盛慶流封拜之辰名為功登事屬文明之¶
運豈可使璿猷被物終昧燮於𤣥機金字韜華不題勲¶
於翠琰敢作頌曰¶
睿塗菌(疑/)藹靈機翕忽玉架天都金裁地闕法王利見¶
香城繼發鴈塔齊雲龍宫瘞月長江近域廣漢遺居禪¶
扃共往梵宇全疎迹均梁後義切秦餘山川牢落榛莽¶
邱墟有聖聿興惟皇降撫因天慿地為雲為雨日觀龍¶
驤烟壇鶴舉肇開嘉號重光浄土猗歟上士道場真政¶
<pb:KR4h0022_WYG_849-12b>¶
物觀成章子來興詠土石呈彩人靈合慶寶座晨嚴金¶
山夕映紫微分殿青岑暇(疑/)郭複岫縈樓攅峰跨閣月¶
低璿鏡星連寶鐸彩鳯将飛蟠虹未落森沉桂宇肅穆¶
筠壇花明栁砌葉暗朱欄溪留夏雪澗咽秋湍山虚梵¶
冷谷静鐘寒法衆爰依禪徒戾止望風三蜀征塵千里¶
頓首𤣥墀歸心翠扆業起(疑作/超)有色功齊無始偉哉㝠¶
化妙矣能仁去來均迹前後俱身寂滅為樂般若為因¶
題芳翠琰敢詣靈津¶
<pb:KR4h0022_WYG_849-13a>¶
　¶
　¶
　¶
　¶
　¶
　¶
　¶
　¶
<pb:KR4h0022_WYG_849-13b>¶
　¶
　¶
　¶
　¶
　¶
　¶
　¶
　文苑英華巻八百五十¶
