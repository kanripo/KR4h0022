# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:00.630597
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷七百八
<pb:KR4h0022_WYG_708-1a>¶
欽定四庫全書¶
　文苑英華巻七百八　　　宋　李昉等　編¶
　遊宴一¶
　　春日孫學士宅宴序一首¶
　　梓潼南江泛舟序一首¶
　　秋日宴季處士宅序一首¶
　　秋日遊蓮池序一首¶
　　夏日宴宋五官宅觀畫障序一首¶
<pb:KR4h0022_WYG_708-1b>¶
　　夏日登韓城門樓寓望序一首¶
　　夏日登龍門樓寓望序一首¶
　　越州秋日宴山亭序一首¶
　　仲氏宅宴序一首　　　上已浮江宴序一首¶
　　秋日宴洛陽序一首　　遊山廟序一首¶
　　守嵗序一首　　　　　三月上已祓禊序一首¶
　　晩秋遊武檐山寺序一首¶
　　夏日宴張二林亭序一首¶
<pb:KR4h0022_WYG_708-2a>¶
　　綿州北亭羣公宴序一首¶
　　宇文德陽宅秋夜山亭宴序一首¶
　　遊冀州韓家園序一首　與員四等宴序一首¶
　　　春日孫學士宅宴序　　　　王　勃¶
若夫懐放曠寥廓之心非江山不能宣其氣負欝快不¶
平之思非琴酒不能洩其情則林泉為進退之塲樽酒¶
是言談之地白衣送酒青陽在節鳬鴈亂而江湖春梅¶
栁開而庭院晩楚屈平之瞻望放子何之王仲宣之登¶
<pb:KR4h0022_WYG_708-2b>¶
臨䰟兮往矣侠客時有且傾鸚鵡之盃文人代輕聊舉¶
麒麟之筆人采一字四韻成篇¶
　　　梓潼南江泛舟序　　　　　前　人¶
咸亨二年六月癸已梓潼縣令韋君以清湛幽凝鎮流¶
靖俗境内無事艤舟於江潭縱觀於丘壑渺然有山林¶
陂澤之思遂長懐悠想周覽極睇思其人則吕望藉茅¶
於磻溪之隂屈平制芰於涔陽之浦覺瀛洲方丈森然¶
在目於是間以投壺讐以妙論亦有嘉餚㫖酒鳴絃朗¶
<pb:KR4h0022_WYG_708-3a>¶
笛以補尋幽之致焉預於斯者若干人爾¶
　　　秋日宴季處士宅序　　　　前　人¶
若夫爭名於朝廷者則冠蓋相趨遁迹於丘園者則林¶
泉見託雖語嘿非一物我不同而逍遥皆得性之場動¶
息匪自然之地故有季處士者逺辭濠上来遊鏡中披¶
白雲以開筵俯青溪而命酌昔時西北則我地之琳琅¶
今日東南乃他郷之竹箭又此夜乗槎之客猶對仙家¶
坐菊之賔尚臨清賞既而依稀舊識歡吳鄭之班荆落¶
<pb:KR4h0022_WYG_708-3b>¶
莫新交申孔程之傾蓋向時朱夏俄渉素秋金風生而¶
景物清白露下而光隂晩庭前栁葉纔聽鳴蟬野外蘆¶
花行㸔江上數人之内幾度琴樽百年之中少時風月¶
蘭亭有昔時之㑹竹林無今日之歡大(一作/丈)夫不縱志¶
於生平何屈節於名利人之情矣豈曰不然人賦一言¶
各申其志使夫千載之下四海之中後之視今知我咏¶
懐抱於兹日¶
　　　秋日遊蓮池序　　　　　　前　人¶
<pb:KR4h0022_WYG_708-4a>¶
人間齷齪抱風雲者幾人庶俗紛紜得英竒者何有煙¶
霞召我相望道術之門文酒起予放浪沉潛之地少留¶
逸客塞鴈飛鳴北斗横而天地秋西金用而風露降幽¶
居少事野性多閒登石岸而鋪筵坐沙塲而列席琳瑯¶
觸目朗月清風之俊人珠玉在傍鸞鳳虬龍之君子汀¶
洲地逺波濤濺日月之輝人野路殊原隰擁神仙之氣¶
平郊樹直曲浦蓮肥隠士泥清仙人水緑越林亭而極¶
望生死都捐出宇宙以長懐心靈若䘮悲夫秋者愁也¶
<pb:KR4h0022_WYG_708-4b>¶
酌濁酒以蕩幽襟志之所之用清文而銷積恨我之懐¶
矣能無情乎¶
　　　夏日宴宋五官宅觀畫障序　前　人¶
宋五官芝庭襲譽盛文史於三冬桂幄凝驩照綺羅於¶
九夏樽浮緑蟻每披仙霧之文障列青牛更冩行雲之¶
態爾其龍編繡質貿錦分花隠映樓䑓比窓簾之在旦¶
參差花葉若桃李之恒春楚媛調絃韓娥對酒虹橋度¶
幔鵲鏡臨粧佩引琅玕詎動懐風之韻鞍廻玳瑁唯奔¶
<pb:KR4h0022_WYG_708-5a>¶
逐日之姿魚鳥冷而相親泉石紛而在翫宋家斯近雖¶
别謝於登垣秦氏未遥自堪留於駐馬驚鴻擅美丹青¶
貴近質之竒吐鳳標華宫徴得縁情之趣遞揚筆妙式¶
暢辭端¶
　　　夏日登韓城門樓寓望序　　前　人¶
下官狂走不調東西南北之人也流離嵗月覉旅山川¶
輟仙駕於殊郷遇良朋於異縣面勝地陟危樓放曠懐¶
抱驅馳耳目韓原奥壤昔時開戰鬪之塲秦塞雄都今¶
<pb:KR4h0022_WYG_708-5b>¶
日列山河之郡池䑓左右覺風雲之助人林麓周廻觀¶
巖泉之入興則有驚花亂下戯鳥平飛荷葉滋而曉霧¶
繁竹院静而炎氣息賞歡文酒思挽雲霄人賦一言庶¶
旌六韻云爾¶
　　　夏日登龍門樓寓望序　　　前　人¶
夫益者三友助道術可存同心三人助金蘭可浴况乎¶
詩書舊好被樂廣之髙天郷黨新知掃顔回之陋巷尋¶
勝地叙清蕪脫野客之荷衣入幽人之桂坐榴花浮酌¶
<pb:KR4h0022_WYG_708-6a>¶
對文章而無憂葛蔓調絃撫鍾期而有遇既而南方夏¶
晩北牖晴開中園之弱栁含煙曠野之隂雲蔽日低虹¶
飲水向溪谷而全斜戯鳥凌空狎林亭而半度興含情¶
逸共敦行役之期搦管含毫獨對晉人之序¶
　　　越州秋日宴山亭序　　　　前　人¶
昔王子敬瑯琊之名士常懐習氏之園阮嗣宗陳留之¶
俊人直至山陽之坐豈非琴樽逺契必兆朕於佳辰風¶
月髙情每留連於勝地是以東山可望林泉生謝客之¶
<pb:KR4h0022_WYG_708-6b>¶
文南國多才江山助屈平之氣况乎揚子雲之故地巖¶
壑依然宓子賤之芳猷絃歌在屬紅蘭翠菊俯映砂亭¶
黛柏蒼松深環玉砌參差夕樹煙侵橘柚之園的歴秋¶
荷月照芙蓉之水既而星廻漢轉露下風髙銀燭掩花¶
瑶觴抒興一時仙馭方深擯俗之懐五際飛文請動縁¶
情之作人分一字四韻成篇¶
　　　仲氏宅宴序　　　　　　　前　人¶
僕不幸在流俗而嗜煙霞恨林泉不比德而嵇阮不同¶
<pb:KR4h0022_WYG_708-7a>¶
時處良辰而欝怏仰髙風而杼柚者多矣豈夫司馬卿¶
之車騎上客盈門仲長統之園林羣英在席坐卧南郭¶
蕭條東野江波浩曠晴山紛積嘉鴛鸞之接翼曜江漢¶
之多才顧斜景而危心瞻火雲而變色思傳勝餞敢振¶
文鋒蓋同席者髙人薛曜等耳盍各賦詩放懐叙志俾¶
山川獲申於知已煙霞受制於吾徒也¶
　　　上已浮江宴序　　　　　　前　人¶
吾之生也有極時之過也多緒若夫遭主后之聖明屬¶
<pb:KR4h0022_WYG_708-7b>¶
天地之貞觀得畎畆之相保以農桑為業而託形宇宙¶
者幸矣况乃偃泊山水遨遊風月樽酒於其外文墨於¶
其間則造化之於我得矣太平之縱我多矣無(疑/)以上¶
已芳節雲開勝地大江浩曠群小紛紏出重城而振䇿¶
下長浦而方舟林壑清其顧盼風雲蕩其懐抱于時序¶
躔青律運啟朱明輕荑秀而郊戌青落花盡而亭臯晩¶
丹鸎紫蝶候芳晷而騰姿早鷰歸鴻俟迅風而弄影巖¶
暄蕙密野淑蘭滋弱荷抽紫疎萍泛緑於是儼松舲於¶
<pb:KR4h0022_WYG_708-8a>¶
石㠗停桂檝於璇潭指林岸而長懐出河洲而極睇妍¶
粧袨服香驚北渚之風翠幙𤣥帷彩綴南津之霧若乃¶
尋曲渚歴廻溪榜謳齊引漁歌互起飛沙濺石湍流百¶
勢翠嶮丹崖岡巒萬色亦有銀鈎犯浪掛頳翼於文竿¶
瓊轄(疑/)乗波耀錦鱗於畫網鍾期在聽𤣥雲白雪之琴¶
阮籍同歸紫柱蒼梧之酧既而遊&KR0777;興逺景促時淹野¶
日照晴山煙送晩方披襟朗詠饑斜光於碧岫之前散¶
髪髙吟對明月於青溪之下客懐既暢遊思遄征視泉¶
<pb:KR4h0022_WYG_708-8b>¶
石而如歸佇雲霞而有自昔周川故事初傳曲路之悲¶
江甸名流始命山隂之筆盍遵清轍共抒幽襟俾後之¶
視今亦猶今之視昔一言均賦六韻齊疏誰知後来者¶
難輙以先成為次¶
　　　秋日宴洛陽序　　　　　　前　人¶
夫以東京勝地南吕髙秋三塗鎮而九𣲖分白露下而¶
清風肅或出或處人多朝野之歡以嬉以遊時極登臨¶
之所征衣流寓切下走之蓬襟解榻邀期屬上賔之桂¶
<pb:KR4h0022_WYG_708-9a>¶
席於是齊道實欵琴樽倜儻論心留連促膝但有潘楊¶
之宻戚(一作/契)得無管鮑之深知簮組盛而車馬喧庭宇¶
虚而管絃亮近臨銅陌斜控銀墟菊照新花泛輕香於¶
逺次荷凋晩葉翻翠影於長波聽矚方窮獻酬逾洽年¶
忘小大傲天地於平生志混榮枯得林泉之意氣願長¶
繩以繋日幾近光隂思短札以凌雲或陳歌咏人採古¶
韻成者先呈¶
　　　遊山廟序　　　　　　　　前　人¶
<pb:KR4h0022_WYG_708-9b>¶
吾之有生二十載矣雅厭城闕酷嗜江海常學仙經博¶
渉道記知軒冕可以理隔鸞鳳可以術待而事親多衣¶
食之虞登朝有聲利之迫清識滯於煩城仙骨摧於俗¶
境嗚呼阮籍意疎嵇康體放有自来矣常恐運促風火¶
身非金石遂令林壑交䘮煙霞板蕩此僕所以懐泉塗¶
而惴恐臨山河而歎息者也粤以勝友良暇相與遊於¶
𤣥武西山廟蓋蜀郡三靈峯也山東有道君廟古者相¶
傳以名焉爾其丹壑藂倚𤣥崖糾合俯臨萬仞平視重¶
<pb:KR4h0022_WYG_708-10a>¶
巒乗杳冥之絶境屬芬華之暮節玉房跨霄而懸居瓊¶
䑓出雲而髙峙亦有野獸羣狎山鶯互囀崇松埓巨柏¶
爭隂積瀨與幽湍合響𦕈𦕈焉逸逸焉王孫何以不歸¶
羽人何以長往其𤣥都紫微之事耶方歛手鐘鼎息肩¶
巖石絶視聽於寰中置形骸於度外不其然乎時預乎¶
斯者濟隂鹿𢎞𦙍安陽邵令逺耳盍詩以言志不以韻¶
數裁焉¶
　　　守嵗序　　　　　　　　　前　人¶
<pb:KR4h0022_WYG_708-10b>¶
嵗月易盡光隂難駐春秋冬夏錯四序之凉炎甲乙丙¶
丁紀三朝之厯數十二月之隂氣玉律窮年一萬嵗之¶
休禎金觴獻夀賁(周禮/作鼖)鼓雷動煙火星流侲子黄童¶
統鈎陳而驅赤疫諸王等集陳玉帛而謁(一作/朝)諸侯京¶
兆天中竦樓䑓而徹漢長安路上亂車馬而飛塵王丞¶
相之登臨行將在目戴侍中之重席忽爾明朝槐火㓕¶
而寒氣消蘆灰飛而春風起魚鱗布葉爛五色而翻光¶
鳳腦吐花燦百枝而引照悲夫年嵗將晩志事寥落公¶
<pb:KR4h0022_WYG_708-11a>¶
孫𢎞之甲第天子未知王仲宣之文章公卿不識對他¶
郷之風景憶故里之琴歌柏葉為銘影(疑/)泛新年之酒¶
椒花入頌先開獻歳之詞作者七人同為六韻¶
　　　三月上已祓禊序　　　　　前　人¶
觀夫天下四方以宇宙為城池人生百年用林泉為窟¶
宅雖朝野殊致出處異途莫不擁冠蓋於煙霞披薜蘿¶
於山水况乎山隂舊地王逸少之池亭水曲新交許𤣥¶
度之風月琴䑓寥落猶停隠遁之賔釀渚荒凉尚遏逢¶
<pb:KR4h0022_WYG_708-11b>¶
迎之客仙舟溶裔(一作/曳)若海上之槎来羽蓋參差似遼¶
東之鶴舉或昻騏驥或泛飛鳬俱安名利之塲各得逍¶
遥之地而上屬無為之道下棲𤣥邈之風永淳二年暮¶
春三月遲遲風景出沒媚於郊原片片仙雲逺近生於¶
林薄雜花爭發非止桃蹊羣鳥亂飛有踰鸚谷王孫春¶
草處處爭鮮仲阮芳園家家並翠於是携㫖酒列芳筵¶
先祓禊於長洲却申交於促席良談吐玉長江與斜漢¶
爭流清歌遶梁白雲將紅塵並落他郷易感増悽恨於¶
<pb:KR4h0022_WYG_708-12a>¶
兹辰覉客何情更歡娛於此日加以今之視昔已非昔¶
日之歡後之視今亦是今時之㑹人之情也能不應乎¶
且題姓字以表襟懐使夫㑹稽竹箭則推我於東南崑¶
阜琳琅亦歸予於西北¶
　　　晩秋遊武擔山寺序　　　　前　人¶
若夫虎丘仙鎮吳王殉歿之墟驪嶠崇基秦帝升遐之¶
宅雖珠衣玉匣下賁窮泉而廣岫長林終成勝境亦有¶
霍將軍之大隧廻冩祁連樗里子之孤墳竟開長樂豈¶
<pb:KR4h0022_WYG_708-12b>¶
如武擔靈嶽開明故地蜀夫人之葬迹任文公之死所¶
岡巒隠隠化為闍崛之峰松柏蒼蒼即入祗園之樹引¶
星垣於㳫障下布金沙棲日觀於長崖傍臨石鏡瑶䑓¶
玉甃尚控霞宫寳刹香壇猶芬仙闕琱瓏接映䑓凝夢¶
諸(疑/)之雲璧題相暉殿冩長門之月美人虹影下綴虬¶
幡少女風吟遥喧鳳鐸羣公以玉律豐暇傃林壑而延¶
情錦署多閒想巖泉而結興於是披桂幌歴松扉梵筵¶
霞屬禪扄煙敞雞林俊賞蕭蕭鷲嶺之居鹿苑仙談亹¶
<pb:KR4h0022_WYG_708-13a>¶
亹龍宫之偈于時金方啟序玉律驚秋朔風四面寒雲¶
千里層軒廻霞齊萬物於三休綺席乗雲窮九垓於一¶
息碧雞靈宇山川極望石兕長江汀洲在目龍鑣翠轄¶
駢闐上路之遊列榭崇闉磊落名都之氣渺渺焉洋洋¶
焉信三蜀之竒觀也昔者升髙能賦勝事仍存登嶽長¶
謡清標未逺敢攀盛烈下揆幽襟庶旌西土之遊逺嗣¶
東平之唱云爾¶
　　　夏日宴張二林亭序　　　　前　人¶
<pb:KR4h0022_WYG_708-13b>¶
張二官松駕乗閒桂筵追賞引簮裾之勝侣狎丘壑之¶
神交辭縱於解頥道深於喻指香杯濁醴是河朔之平¶
生雄筆清詞得髙陽之意氣林亭曠望季倫調伎之園¶
泉石周游子晉登仙之浦舟浮葉影簟積花文黄雀度¶
而飊驚丹烏傾而日晩出處之情一致筌蹄之義兩忘¶
沉轄留驤眺乗羊於衛玉彈毫可作明擲地於孫金共¶
題横吹之篇用記兹辰之樂人採一字四韻成篇¶
　　　綿州北亭羣公宴序　　　　前　人¶
<pb:KR4h0022_WYG_708-14a>¶
下官(一作/客)人間獨傲海内少徒志不屈於王侯身不絶¶
於塵俗孤吟五嶽長嘯三山昔往東吳已有梁鴻之志¶
今来西蜀非無張載之懐况乎踐名場携勝友風月無¶
幾琴酒俄乖半面十年一别千里何少府故人攀桂撫¶
金石而論心韓法曹新餞班荆臨江湖而執手離亭北¶
望煙霞生故國之悲别舘南開風雨積他郷之思于時¶
蒼雲寡色白日無光沙塵起而桂浦昏鳬鴈下而蘆洲¶
晩傍隣蒼野霜風橘柚之園斜枕碧潭直斷芙蓉之水¶
<pb:KR4h0022_WYG_708-14b>¶
既而登臨惜别驂駕少留季札何人親逢贈縞子¶
荆不慜思掛傾城惆悵北梁揖琴䑓而漸間徘徊東道¶
思錦署以行遥嗟乎人事乖矣江山逺矣請命離前之¶
筆為題别後之資五際飛文想羣公之不讓一言可贈¶
知下筆之有神¶
　　　宇文德陽宅秋夜山亭宴序　前　人¶
若夫龍津宴喜地切登仙鳳閣𤣥虚門稱好事亦有以¶
登山臨水長想巨源秋風明月每思𤣥度未有能星馳¶
<pb:KR4h0022_WYG_708-15a>¶
一介留美跡於芳亭雲委八行抒勞思於彩筆遂令啟¶
瑶緘者攀勝集而長懐披瓊翰者仰髙筵而不暇王子¶
猷之獨興不覺浮舟嵇叔夜之相知欣然命駕琴樽重¶
賞始詣臨卭口腹良遊未辭安邑乃知兩郷投分林泉¶
可攘袂而遊千里同心煙霞可傳檄而定友人河南宇¶
文嶠清虚君子中山郎餘令風流名士或三秋意契闢¶
林院而開襟或一靣新交叙風雲而倒屣彭澤陶潜之¶
菊影泛仙樽河陽潘岳之花光縣妙理(疑/)巖巖思壁家¶
<pb:KR4h0022_WYG_708-15b>¶
藏虹岫之珍淼淼言河客探驪泉之寳禺同金碧蹔照¶
詞塲巴漢英靈潜光翰院亹亹焉蕭蕭焉信天下之竒¶
託也于時白藏開序青女御律金風髙而林野動秋露¶
下而江山静琴亭酒榭磊落乗煙竹徑松扉參差向月¶
魚鱗積磴還昇蘭桂之峯鴛翼分橋即映芙蓉之水亦¶
有紅蘋緑荇亘渚連翹玉帶瑶華分楹間植池簾夕敞¶
香牽十歩之風岫幌宵褰氣襲三危之露縱冲襟於俗¶
表留逸契於人間東山之賞在焉南澗之情不逺夫以¶
<pb:KR4h0022_WYG_708-16a>¶
中牟馴雉猶嬰觸網之悲單父歌魚罕繼鳴琴之趣俾¶
夫一同詩酒不撓於牽絲千載巖溪無慙於景燭云爾¶
　　　遊冀州韓家園序　　　　　前　人¶
銅溝水北石鼓山東星辰當畢昴之墟風俗是唐虞之¶
國雖接燕分晉稱天子之舊都而向術當衢有髙人之¶
甲第祥風塞户瑞氣冲庭芳酒滿而緑水春朗月閒而¶
素琴薦家童掃地蕭條仲舉之園長者盈門廓落東平¶
之室梧桐生霧楊栁摇風眺望而林泉有餘奔走而煙¶
<pb:KR4h0022_WYG_708-16b>¶
霞足用神龍起伏俱調鼎鑊之滋鳴鳳雌雄並入笙竽¶
之奏髙情壯思有抑揚天地之心雄筆竒才有鼓怒風¶
雲之氣南庭興晩東徑隂生石髓拆而隠士歸玉山崩¶
而野人醉僉為文在我卜翰苑當仁王羲之之蘭亭五¶
百餘年直至今人之賞石季倫之梓澤二十四友始得¶
吾徒之遊陶陶然落落然則大唐調露之元年獻嵗正¶
月也¶
　　　與員四等宴序　　　　　　前　人¶
<pb:KR4h0022_WYG_708-17a>¶
自嵇阮寂寥伊班超忽髙筵不嗣中宵誰賞古今惜芳¶
辰者停鶴軫於風衢懐幽契者佇鸞觴於月徑已矣哉¶
林壑遂䘮煙霞少對良㑹不恒神交復幾請沃非常之¶
思但宣絶代之遊託同志於百齡求知已於千載道之¶
存矣無乃然乎人賦一言俱裁四韻¶
　¶
　¶
　¶
<pb:KR4h0022_WYG_708-17b>¶
　¶
　¶
　¶
　¶
　¶
　¶
　¶
　文苑英華巻七百八¶
