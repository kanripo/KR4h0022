# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:00.672274
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷七百九
<pb:KR4h0022_WYG_708-1a>¶
欽定四庫全書¶
　文苑英華巻七百九　　　宋　李昉等　編¶
　遊宴二¶
　　宴族人楊八宅序一首¶
　　初秋於竇六郎宅宴序一首¶
　　秋日於益州李長史宅宴序一首¶
　　初秋登王司馬樓宴序一首¶
　　秋日與羣官宴序一首¶
<pb:KR4h0022_WYG_708-1b>¶
　　晦日楚國寺宴序一首¶
　　薛大夫山亭宴序一首¶
　　冬夜宴臨卭李録事宅序一首¶
　　早秋上陽宫侍宴序一首¶
　　奉勅從太平公主遊九龍潭尋安平王宴别序一¶
　　　首¶
　　奉陪武駙馬宴唐卿山亭序一首¶
　　三月三日奉使凉宫雨中禊飲序一首¶
<pb:KR4h0022_WYG_708-2a>¶
　　上已泛舟昆明池宴宗主簿席序一首¶
　　春日宴兵部韋員外韋曲莊序一首¶
　　先天酺宴序一首¶
　　季春下旬詔宴薛王山池序一首¶
　　南省就竇尚書山池尋花栁宴序一首¶
　　集賢殿書院奉勅送學士張說上賜宴序一首¶
　　陪王司馬宴王少府東閣序一首¶
　　　宴族人楊八宅序　　　　　楊盈川¶
<pb:KR4h0022_WYG_708-2b>¶
僕聞八音繁㑹合其德者宫商萬壑沸騰殊其流者涇¶
渭方以類聚物以羣分出言斯應則四海之内可以為¶
兄弟吾道不行則同舟之人可以成胡越夫俗徒擾擾¶
天下喧喧風雲竭而交道衰勢利行而小人長固知深¶
期罕遇所以縱傾蓋之談髙契難并所以泣相知之晩¶
道之存也獨在兹乎楊八官金木精靈山河粹氣一門¶
九龍之紱冕四代五公之緒秩天資學業口談夫子之¶
文日用温良身佩先王之德獨遊山水髙歩煙霞諸侯¶
<pb:KR4h0022_WYG_708-3a>¶
聞之而願交三公禮之而爭辟暫同流俗薄遊朝市人¶
倫賞鑑同推郭泰之名好事相趨畢詣揚雄之宅爾其¶
年光六合常(疑/)邑三春膏雨零於山原和風滿於城闕¶
遥遥别館花開玉樹之宫望望八川苔發璜溪之水當¶
此時也披雲霧傲松喬坐忘樽酒之間戰勝形骸之外¶
彫蟲壯思則符彩驚人非馬髙談則鏗鏘滿聽亹亹然¶
信天下之竒賞陶陶然誠域中之樂事若使陳雷可作¶
攝齊於廊廡之間管鮑再生擁篲於髙門之外盍因文¶
<pb:KR4h0022_WYG_708-3b>¶
㑹共記良遊人賦一言同裁四韻¶
　　　初秋於竇六郎宅宴序　　　駱賔王¶
六郎道合採葵嘯懸鶉而契賞諸君情諧伐木仰登龍¶
以締歡于時一葉驚寒下陳柯而捲翠百花凝照對(集/作)¶
(撲/)虚牖以披紅既而俱欣得兔之情共掩亡羊之淚物¶
我雙致匪石席以言蘭心口兩齊混汙隆而酌桂雖忘¶
筌戴笠與交態於靈䑓而搦管操觚叶神襟(集作/心)於勝¶
氣盍陳六義請賦一言即事凝毫成者先唱云爾¶
<pb:KR4h0022_WYG_708-4a>¶
　　　秋日於益州李長史宅宴序　前　人¶
夫以五嶽栖真杳𦕈青谿之上六爻貞遁寂寥滄海之¶
濵斯並激俗矯時獨善之風自逺懐才韞智(集作/價)兼濟¶
之道未𢎞長史公𤣥牝凝神靈丹應物得䘮雙遣巢由¶
與許史同歸寵辱兩忘廊廟與山林齊致乗展驥之餘¶
暇俯沉犀以開筵曲浦澄漪似對任棠之水芳亭興洽¶
如臨(疑作/歸)山簡之池加以秋水盈塘(集作/襟)寒臯(集作/郊)滿¶
望洲渚肅而蒹葭變風露凝而荷芰踈忘懐在真俗之¶
<pb:KR4h0022_WYG_708-4b>¶
中得性出形骸之外雖四子講德已擅(集作/頌)羙於中和¶
而五際陳詩未形言於大雅爰命虚謏題其序云側弁¶
頺山(集作弁/側山頺)自有琴歌留客操觚染翰非無山水助人¶
盍各賦詩式昭(集作/貽)樂事云爾¶
　　　初秋登王司馬樓宴序　　　前　人¶
司馬公千里騰光翼外䑓而展足九日多暇敞麗譙以¶
開筵于時葭散秋灰檀移夏火鴻飛漸陸疏(集作/流)斷吹¶
以来寒鶴鳴在隂振(集作/上)中天而警露於是餚開玉饌¶
<pb:KR4h0022_WYG_708-5a>¶
交雜佩以薰蘭(集作/蕳)酒泛金花(集作/翹)溢(集作/映非)清樽而湛¶
菊雖旁臨廣𣲖有異漳渠之遊而俯瞰崇墉雅叶城隅¶
之㑹物色相召江山助人請振翰林用濡筆海云爾¶
　　　秋日與羣官(集作/公)宴序　　　前　人¶
昔掛瓢隠舜蹈箕山而不歸臨組逃齊泛滄波而長往¶
咸用潜神(集作/心)物外擯影丘中豈若擬迹小山陶心大¶
隠叶仲長之怡性偶潘岳以(集作/之)栖閒羣公或道洽忘¶
筌契金蘭而貴舊或情深傾蓋披玉葉以交(集作/文)新于¶
<pb:KR4h0022_WYG_708-5b>¶
時玉女司秋金烏反照煙含碧篠結虚影於鮮枝風起¶
青蘋動波紋於異態加以庭榴剖實耀丹彩而含珠岸¶
石澄瀾泛清漪而散錦既而誓敦交道俱忘白首之情¶
言欵朝期(一作欵/爾連襟)共把青田之酒不有雅什何以攄情¶
共引文江同開筆海云爾¶
　　　晦日楚國寺宴序　　　　　前　人¶
夫天下通交忘筌蹄者蓋寡人間行樂共煙霞者幾何¶
羣賢挹(集作/抱)古人之清風翫新年之淑景情均物我緇¶
<pb:KR4h0022_WYG_708-6a>¶
衣將素履同歸迹混汚隆廊廟與江湖齊致于時春生¶
城闕氣改川原聞遷鶯之候(集作/後)時行欣官侣見游魚¶
之貪餌坐悟機心加以慧日低輪下禪枝而反照法雲¶
凝蓋浮定水以涵光忘懐在真俗之中得性出形骸之¶
外雖處(集作/交)非習静多慙谷口之遊(集作/談)然醉可逃喧¶
自得山陽之氣詩言志也可不云乎¶
　　　薛大夫山亭宴序　　　　　陳子昻¶
夫貧賤之交而不可忘珠玉滿堂而不足貴閉門無事¶
<pb:KR4h0022_WYG_708-6b>¶
對黄巻以終年髙論不疲逢故人而永夜薛大夫其人¶
也下官昔承顔色早䝉車騎之知晩接恩光不異平津¶
之舊蔡邕書史許以相資張載文章見稱於代爾其華¶
堂别業秀木清泉去朝廷而不遥與江湖而自逺名流¶
不雜既入芙蓉之池君子有鄰還得芝蘭之室披翠㣲¶
而列坐左對青山俯盤石而開襟右臨澄水斟渌酒弄¶
清絃索皓月而按歌追凉風而解帶談髙趣逸體静心¶
閒神眇眇而臨雲思飄飄而寓物林軒寂寞星漢縱横¶
<pb:KR4h0022_WYG_708-7a>¶
思欲乗汗漫而羣遊與真情而合契歡窮興洽樂往悲¶
来悵鸞鶴之不存哀鷞鳩之乆渂徘徊永歎慷慨長懐¶
東方明而畢昴升北閣曙而天雲净悲夫向之所得已¶
失於無何今之所遊復羈於有物詩言志也可得聞乎¶
　　　冬夜宴臨卭李録事宅序　　前　人¶
下官遊京國乆矣接軒裳衆矣池䑓鐘鼓雖有㑹於終¶
朝琴酒管絃未窮歡於永夕豈非殊我親愛異我風謡¶
而使臨堂有懐聞樂増歎者也何公曹嶲州耆老迹尚¶
<pb:KR4h0022_WYG_708-7b>¶
於沉㝠李録事吾土賢豪義多於游侠髙軒置酒甲第¶
迎賔絲竹紛於綺窓琅玕盛於彫爼樓䑓若畫臨故國¶
之城池軒騎如雲捴名都之車馬於是乗興自此而遊¶
安得不放意留歡遺老忘死金壺漏晩銀燭花㣲北林¶
之煙月無光南浦之星河向曙赤車使者下官雖謝於¶
古人錦里名家羣公豈慙於昔彦我之懐矣每(集作/實)在¶
於斯同賦一言俱為四韻¶
　　　早秋上陽宫侍宴序　　　　宋之問¶
<pb:KR4h0022_WYG_708-8a>¶
臣聞神器至大非聖無以光臨寳位至尊非神無以長¶
守我金輪聖神皇帝垂妙覺撫鴻勲出軒宫而鎮紫㣲¶
巻翬衣而襲𤣥衮釋罘祝網萬族咸寜革故維新五刑¶
不用潤玉律而含元氣輪金渾而調順晷窮荒極逺重¶
譯左言之俗負阻憑危背德殊風之類莫不厥角稽顙¶
執贄来庭煙火通於萬方車書混於千界慶延八室享¶
配於明祗辟水三雍講論乎道義麟鳳薦祉龜龍奉圖¶
石銘顯瑞於郊畿玉書告祥於宫掖以日繼月紛綸葳¶
<pb:KR4h0022_WYG_708-8b>¶
&KR0331;竹帛書之而未窮夷夏歌之而不極聖人之具品周¶
矣天子之能事畢矣自千古以下迄于梁隋何功於人¶
比我全德於是寜宴坐展豫遊順四時乗六辨先王洛¶
食上帝河都樞機正於域中雨露均於天下徒觀其離¶
宫别殿彌複道而亘南端髙閣重甍瞰崇墉而連北斗¶
滄洲曉氣化為宫闕之形閶闔秋風亂起金銀之樹降¶
琱輿而式宴簮紱凝嚴披鏤檻而昇髙山河在目叅光¶
有地遊日月於天邊睨逺無窮見城池於掌上四達分¶
<pb:KR4h0022_WYG_708-9a>¶
九重之路積樹捎雲雙莖當鐵鎻之橋流珠耿漢霞漿¶
玉醴與湛露而俱傾鳳管龍絲雜商飈而共作遂流汗¶
拜首而為序云　　垂妙覺(垂集/作乗)¶
　　　奉勅從太平公主遊九龍潭尋安平王宴别序¶
　　　　　　　　　　　　　　　前　人¶
安平王地惟藩翰才實宗英懸鵲鏡於胷懐運龍泉於¶
掌握以為時和政理實探道之期賤物貴身尚延齡之¶
術悠然逺覽廼卜兹山屬聖主之能仁遂賢王之雅好¶
<pb:KR4h0022_WYG_708-9b>¶
羅紈罷御與朱邸而長辭金玉滿堂棲白雲而不顧巖¶
石信美結構多竒錦壁周庭以造天玉泉注户而鳴壑¶
三光貝樹影入山窓九節昌蒲光摇砌水竹林茅宇自¶
冥棲隠之心藥物圖書即有靈仙之氣人惟帝念(一作/命)¶
巖穴所以増輝地入王家樵採尤其不犯嗟乎林棲谷¶
飲古亦有之豈有貴而為王鍊形雲壑希世獨立萬古¶
誰隣子晉已来一人而已羣公等銜紫泥之寵命間清¶
溪之逸遊駐驂騑歩巖石藉落花而聽時鳥累宿忘歸¶
<pb:KR4h0022_WYG_708-10a>¶
䕃芳樹而弄春泉窮年不厭衣冠車馬明日下於春山¶
鸞鶴笙歌今宵共乎芳月隠淪可作將知心與事違城¶
闕非遥終惜風流雲散下官少懐㣲尚早事靈丘踐疇¶
昔之桃源留不能去攀君王之桂樹情可何之請人賦¶
一言俱裁六韻¶
　　　奉陪武駙馬宴唐卿山亭序　前　人¶
一人御厯乾坤盡覆載之功四海為家朝野得歡娛之¶
契若廼侯門向術近對城隅帝子垂休時過戚里銀鑪¶
<pb:KR4h0022_WYG_708-10b>¶
絳節辭北禁而渡河橋駿馬香車出東城而臨甲第林¶
園洞啟亭壑幽深落霞歸而疊嶂明飛泉灑而廻潭響¶
靈槎仙石徘徊有造化之姿苔閣茅軒髣髴入神仙之¶
境芳醪既溢妙曲新調林園過衛尉之家歌舞入平陽¶
之館是日也凉隂稍下溽暑將闌前階晩而白露生後¶
池夕而秋風起重兹行樂欣陪駟馬之遊繼以望舒不¶
頓六龍之轡爰命牋札咸令賦詩記清夜之良遊歌太¶
平之樂事各探一字先成受賞云爾¶
<pb:KR4h0022_WYG_708-11a>¶
　　　三月三日奉使凉宫雨中禊飲序¶
　　　　　　　　　　　　　　　前　人¶
三月上已有祓除禊飲者成俗乆矣摯虞對而不經束¶
晳言而有禮漢庭故事衣冠就𤣥覇之橋晉國遺風輜¶
軿耀翠媯之浦興秦宫者我大周之所建也境連伊塞¶
岸隔河都清暑必在於三伏殊寒不踰於十里占星已¶
畢擢仙闕而威百神匪日將成宜聖皇而福四海吾儕¶
恭興露寢初忝雲軺違北京之宴樂坐南山之霧雨相¶
<pb:KR4h0022_WYG_708-11b>¶
與㑹良友陶暮春席幽林觴曲水是日也雜英初發羣¶
物半榮春逶迤而上山雪嶔崟而藏谷髙人一坐杞梓¶
交隂作者肆筵芝蘭同氣遞襲歌詠不登絃管嵇叔夜¶
之鳴琴偏依緑竹郭子期之春酒本出青山論史可聽¶
談𤣥愈黙不覺齊萬品溢九圍愛流波惜遲景顧盼相¶
謂雖非巢許之間左右同聲盍各巖泉之助請染翰操¶
紙賦詩言志人探一言俱題四韻¶
　　　上已泛舟昆明池宴宗主簿席序¶
<pb:KR4h0022_WYG_708-12a>¶
　　　　　　　　　　　　　　　前　人¶
僕不遊於兹十有五載矣心由物感遐矣不忘跡為事¶
牽近而難挹南陽宗邕文通學古器重名髙令君有奉¶
倩象賢丞相生𤣥成邁德暮春脩以文之㑹上已邀祓¶
禊之遊乃結搢紳撰清辰殷殷轔轔歊霧驚塵望於昆¶
明之濵觀其大浸川陸博資畿甸鳬鷖發海来往沉浮¶
日月麗天東西出入千年珍館無復豫章四面金堤仍¶
同樹杞是日也駕肩錯轂備朝野之歡娛袨服靚粧匝¶
<pb:KR4h0022_WYG_708-12b>¶
都城之里閈翠幕星布錦帆霞屬餘瀝下醉於綃人新¶
聲逺䀨於川后縱目遐覽識皇代之承平得意同歸有¶
吾儕之行樂髙明一座桂樹藂生君子肆筵玉山交映¶
束晳以言談得俊張華以史漢先鳴登㫖酒而無荒絃¶
清琴而自逸於是渉連榻命孤舟桃水漲而浦紅蘋風¶
摇而浪白逼匡阜兮遵彭蠡邈矣載浮指衡岳而超洞¶
庭眇焉疑到曲島之光靈乍合神魂宻遊中流之萍藻¶
忽開龜魚潛動睎鏤鯨而鼓棹共㸔燒刼之灰歴牽牛¶
<pb:KR4h0022_WYG_708-13a>¶
而問津欲取支機之石晴光劃野有象而必形夕陽照¶
山無竒而不見思溢今古心摇草木漢家城闕遺之以¶
雜覇之風秦塞膏腴潤之以太平之色景窮勝踐歸限¶
嚴闉思染翰於上林願揮戈於濛汜主稱未醉唯見馬¶
駐浮雲賔共少留自有魚銜明月宫商待叩群公之獲¶
助已多序引先題下走之求䝉不逮請授素幅以頌佳¶
遊使一時之興詠遥存千古之姓名常在¶
　　　春日宴兵部韋員外韋曲莊序¶
<pb:KR4h0022_WYG_708-13b>¶
　　　　　　　　　　　　　　　前　人¶
長安城南有韋曲莊京郊之形勝也却倚城闕朱雀起¶
而為門斜枕岡巒黑龍卧而周宅賢臣作相舊號儒宗¶
聖后配元今為戚里韋丈官雙珠絶價百金懿名文華¶
得俊於陸氏兄弟掩譽於荀家先人結盧當大厦之地¶
衆賔連袂乗暮春之月觀其奥區一曲甲第千甍冠蓋¶
列東西之居公侯開南北之巷嬴女樓下吹鳳降於神¶
仙漢妃館前游龍走其車馬地靈磊落而間出天爵蟬¶
<pb:KR4h0022_WYG_708-14a>¶
聨而相繼拜郎起草襲鴈而傳羔補衮司槐送伯而迎¶
季爾乃闢虚幌敞華筵閨門之秀士咸集京邑之清流¶
畢萃萬株果樹色雜雲霞千畆竹林氣含煙霧激樊川¶
而縈碧瀬浸以成陂望太乙而隣少㣲森然逼座尚書¶
未至曳履驚鄰宫尹遞来鳴騶動壑登玉爼醉金觴地¶
髙而珍物維豐理洞而清徽不雜以醉觀德因談獲情¶
外戚遨遊自携歌吹主人賞㑹但有琴詩於是下髙臺¶
陟曲沼鋪落花以為藉結垂楊而代幄霽景含日晩霞¶
<pb:KR4h0022_WYG_708-14b>¶
五彩而丹青韶望巻雲春臯一色而凝黛景䦨興逸氣¶
清心逺仰大儒之肆其德可師入處士之廬斯人若在¶
諷誦於逸彭之藻沐浴於扶陽之墟向来挹清議擅風¶
流即事竒偉佳辰行樂安可無述文在兹乎酆國善誘¶
(一作/議)詞宗見收士末内史禊亭之集竊倚琳琅衛尉别¶
業之遊濫先題目歸軒莫駐麗城將掩拙而不速恨無¶
倚馬之才婉而且㣲請談雕龍之什公命賦水字盍成¶
四韻云爾¶
<pb:KR4h0022_WYG_708-15a>¶
　　文華(集作/文章)陸氏(集作/班氏)秀士(集作/秀才)煙霧(集作/煙雨)景含日¶
　　(集作容/斂月)恨無(集作/愧無)¶
　　　先天酺宴序　　　　　　　張　說¶
先天初(集作/元)祀孟冬十月東都留守韋公寅奉聖朝述¶
宴(集作/宣)嘉㫖乃合洛京之五省招河尹之二縣將吏咸¶
集佩璋(集作/章)有序鏘鏘濟濟偘偘誾誾供張於興教之¶
門式酺宴也原夫樂生於心非因結風之奏和達於氣¶
無待陽春之節蓋澤之所及者(集作/也)深則情之所感者¶
<pb:KR4h0022_WYG_708-15b>¶
逺國家天地一統君臣百年朝榮舊德之緒野服(集作/頼)¶
先疇之業𤣥化漸漬洪恩既乆太上功成(集作/德)不宰夏¶
后命子之初皇帝孝理無為漢祖事親之日先堯舜之¶
(集作/於)天屬見文武之(集作/於)同時前古未逢斯人何幸是¶
日六樂振作萬舞苒弱(英華作/攸同非)鳥獸徘徊士女踴躍則¶
知衆庶觀聽之所樂也㫖酒絡繹大庖燔炙芳溢風煙¶
醉流阡陌則(集作/又)知衣冠酣暢之所適也由近而視逺¶
萬國之慶皆然自明而察幽三靈之歡(一作/欣)可接若夫¶
<pb:KR4h0022_WYG_708-16a>¶
吟咏德澤播越仁聲斯固雅頌之餘風(集作/波)政教之遺¶
美同(集作/凡)我詞客安可(集作/敢)闕如賦詩展事垂列于后¶
　　　季春下旬詔宴薛王山池序　前　人¶
有生之㣲萬殊無方之感(集作/盛)一節陽和而動植暢春¶
滿而臯壤悦后皇所以發時令布新慶二南邁周召之¶
風百辟形金石之詠者也碧樓日暖青(集作/南)山雪殘首¶
獻歳之浃辰尾暮春之提月帝京形勝借上林而入遊¶
戚里池䑓就脩竹而開宴泉賙御府味給天厨仙倡侑¶
<pb:KR4h0022_WYG_708-16b>¶
樂中貴督酒太平佳事前史未書大矣哉一德日新九¶
功惟叙運璿樞而均四氣握金鏡而静萬方堯舜湯文¶
不違顔於咫尺夔龍伊吕共接武於朝廷不可見而見¶
焉不可聞而聞者豈深思勝殘去殺累百年之至仁推¶
厯按圖啟干齡之昌運河清難得人代幾何擊壤之歡¶
良有以也地即(集作/此則)青門上路朱邸平䑓城煙屢起而¶
汨山野風時来而過水春將悵别愛落花之洒途夏如¶
欣㑹玩峯雲之映沼爾其列筵授(集作/受)几分曹設幕艇¶
<pb:KR4h0022_WYG_708-17a>¶
送江鳬船迎海鶴魚龍丸劒曼延揮霍鸞鳳鳴簫鼓作¶
(集作鸞鳯簫/鼓朋鳴輩作)申錫逾(集作/開)於百甕慈惠(集作/心)出於三爵¶
炮炙熏林塘醪醴厭丘壑抃急管於無算醉湛恩以取¶
樂羣公賦詩俾僕題序長卿消渇覺含毫之轉遲子雲¶
壯(集作/老)夫見雕蟲之都廢敢憚鄙詞之訥澁恐貽盛集¶
之蕪穢云爾¶
　　　南省就竇尚書山池(集作/亭)尋花栁宴序¶
　　　　　　　　　　　　　　　前　人¶
<pb:KR4h0022_WYG_708-17b>¶
尋花栁者上賜羣臣之宴也大哉春氣同夫聖心無物¶
不榮有情咸説(集作/達)况乃五教敷洽萬邦懐和尉候警¶
而莫犯刑法存而不用歴觀近古此遇良難諸公入金¶
門侍瑶殿窈窕雲閣葳蕤華舘(集作/紱)不亦㤗乎然王事¶
靡盬夙夜在公接良㑹於愷懌(集作/澤)散煩襟於清曠不¶
亦優(集作/佳)乎爾其嘉賔爰集勝賞斯偹召絲竹於伶官¶
借池亭於貴里雕爼在席金覊駐(集作/臨)門逺山片雲隔¶
層城而助興繁鶯芳樹遶髙䑓而共樂㫖酒未缺方塘¶
<pb:KR4h0022_WYG_708-18a>¶
半隂盍陳既醉之詩以永太平之日¶
　　　集賢殿書院奉勅送學士張説上賜宴序¶
　　　　　　　　　　　　　　　張九齡¶
集賢殿者本集仙殿也上不以(文粹無/此二字)惟睿作聖而猶¶
垂意好學用相必本於經術圖王亦始於師臣及乎鴻¶
生碩儒博聞多識之士自開元肇建以迄于今大用徴¶
集煥乎廣内而聽政餘暇式讌在兹忠臣嘉賔得盡心¶
之所聰明文思有光被之德故下以道親上亦歡甚即¶
<pb:KR4h0022_WYG_708-18b>¶
於御座爰發德音以為候彼神人事雖前載傳於方士¶
言固不經遂改為集(集作/仙為)賢去華務實且有後命増其¶
學秩是以集賢之庭更為論思之室矣中書令燕國公¶
外弼庶績以奉沃心之謀内講六經以成潤色之業故¶
得出入華殿師長翰林惟帝用臧固天(集作/凡)所頼拜命¶
之日荷寵有加降聖酒之罍頒御厨之膳食以樂侑人¶
斯德飽時有侍中安陽公等承恩送(集作/預)焉學士右散¶
騎常侍東海公等攝職在焉或稷契大賢或淵(唐/諱)雲諸¶
<pb:KR4h0022_WYG_708-19a>¶
彦文王多士周室以寜武帝得人漢家為盛而髙視前¶
古獨不在於今乎咸可賦詩以光鴻烈¶
　　　陪王司馬宴王少府東閣序　前　人¶
夫道行與廢命也非謀之不臧命通與塞時也豈力之¶
為弊古之君子推其分養其和仲尼得之以弦歌傅説¶
因之以版築至若詩有怨刺之作騷有愁思之文求之¶
㣲言匪云大雅王六官志其大者司馬公引而伸之謫¶
居何心不欲賈生之投分(集作/吊)窮愁非我安用虞卿之¶
<pb:KR4h0022_WYG_708-19b>¶
著書嘗以風月在懐江山為事簿領何廢形勝不孤(集/作)¶
(辜與/孤同)既好樂而無荒亦尚(集作/上)同而不入迨乎倚(集作/考)¶
層閣慿華軒川澤清明上懸秋景岑嶺廻合下帶谿流¶
連草樹而心摇際煙氛而目盡兹邦枕倚是日登臨豈¶
子虚之過詫誠仲宣之信羙物色起殊郷之戚誰則無¶
情而道術得異人之資吾方有遣於是㫖酒時獻清談¶
間發歌滄浪以放言詠蟋蟀而傷儉蓋古人之作者豈¶
異於斯盍賦詩焉以揚厥(集作/其)美¶
<pb:KR4h0022_WYG_708-20a>¶
　　之戚(集作/之感)有遣(集作/有適)¶
　　宴宗主簿席序匝都城(匝集/作空)請授素幅(集作請/授素篆)以¶
　　頌(集作/以頒)興詠(集作/歌詠)¶
　¶
　¶
　¶
　¶
　¶
<pb:KR4h0022_WYG_708-20b>¶
　¶
　¶
　¶
　¶
　¶
　¶
　¶
　文苑英華巻七百九¶
