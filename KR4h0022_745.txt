# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:02.404756
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷七百四十六
<pb:KR4h0022_WYG_745-1a>¶
欽定四庫全書¶
　文苑英華巻七百四十六　宋　李昉等　編¶
　政理¶
　　正名論一首　　　　從道論一首¶
　　辯名政論一首　　　質無誠論一首¶
　　原仁論一首　　　　治論一首¶
　　創守論一首¶
　　　正名論　　　　　　　　　謝　偃¶
<pb:KR4h0022_WYG_745-1b>¶
有(闕/)文先生禀氣冲和資靈傑秀理在㣲而必察言無¶
賾而不探加以體局凝沉風格峻逺蹤班馬而高出嗣¶
顔冉而委蛇于時日暖朱遲風清紫陌長廊赫奕高閣¶
隂岑先生方該秘紀於千載釋凝滯於萬古於是席長¶
筵列髦俊散縹帙布青編簮纓畢萃綺紈咸集乃有以¶
司鎧丈人戎服而至蓬首垢靣頰削背傴左挈㦸右提¶
鞬□汗䝉塵不讓而坐先生逆而目之顧而誚曰夫杖¶
者位之基噐者名之實苟有叨竊咎悔必臻當今天下¶
<pb:KR4h0022_WYG_745-2a>¶
文明會昌御運舉宇宙以寵(疑作/籠)物馳日月而燭幽忠¶
槩盈朝鵷鷺成列是以鳴玉曜蝉者耻方於周召披堅¶
執銳者羞比於韓彭至於探擇人倫招撫要言有羙斯¶
達在噐無假文武異容正(一作/止非)位辯方朱紫無雜任能¶
授用咸得其所是以山無逋客野絶遺賢方欲闡文儒¶
銷鋒刄陳爼豆散牛馬肆志於禮場逰心乎文囿大啓¶
石渠之署廣開天祿之門搜寰内之琳球擢天下之杞¶
梓旅之於東觀㑹之於北閣考往聖之遺迹正先賢之¶
<pb:KR4h0022_WYG_745-2b>¶
紕紊欲令㣲言隠而更顯至徳晦而復明然後草封岱¶
之儀備射牛之皮(疑/)今子齒既盡矣形又槁焉上不能¶
貢䇿獻竒析珪分祿下不能收視反聴養真存神以螢¶
燭之末光而方増耀於日月涓滴之㣲潤而欲擬浸於¶
江湖其於餘生固亦勞矣猶不免佩弦荷箙坐甲操鋒¶
見長劔而折腰對危冠而屏氣以兹疲朽預此戎班㸃¶
汚我文門虧辱我宰塾顧瞻傳素能不恧乎大人於是¶
俯而慙仰而謝逡廵避席歛衽而對曰僕聞用捨時也¶
<pb:KR4h0022_WYG_745-3a>¶
窮達命也物固有欲而不可棄此盖有力者走之豈在¶
吾之所筭也且夫苟非其用則周孔無以措其心當其¶
所能則犬馬猶足効其力今請正名改服從子而遊可¶
乎先生曰噫子其不言幾失子矣苟能易位余何簡焉¶
　　　從道論　　　　　　　　　李　翺¶
中材之人局(集作/拘)於書而惑於衆而(集無/而字)傳言違衆不¶
祥書云(集作/曰)三人占則從二人之言翺以為言出於内¶
(集作/口)則可守而為恒則中人之惑者多矣何者君子從¶
<pb:KR4h0022_WYG_745-3b>¶
乎道也不從乎衆也道之公余將是之豈知天下黨言¶
(集作/然)而非之道之私余將非之豈知天下謷言皆是耶¶
(集作然/而是之)將是之豈圖是之之利乎將非之豈圖非之之¶
害乎故大道可存是非可恒也小人則不然將是之先¶
攫其利已將非之先怖其害已然則逺害者心是而非¶
之視(集作/昡)利者心非而是之故所以(集無此/二字)大道喪是¶
非汨人倫壊邪說勝庸可使衆言必聴衆違必從之耶¶
且夫天下嗤嗤(集作/蚩蚩)知道者幾何人哉使天下皆賢人¶
<pb:KR4h0022_WYG_745-4a>¶
則從衆可也使天下賢人二小人三其可以從乎况貪¶
人以利從則富者之言勝柔人以生從則威者之言勝¶
中人以名從則捐者之言勝而君子之處衆則諄諄然¶
如愚怡怡然如卑當言而黙者三遊同而噐異則黙待¶
近而責逺則黙事及而時未則黙小人俱不然所以君¶
子慎言而小人餙言君子俟時而小人狥時也然則君¶
子黙於衆小人黙於獨皆事勢牽之豈心願耶學而從¶
之者得以擇之矣嗚呼治世少而亂世多賢者(集無/者字)一¶
<pb:KR4h0022_WYG_745-4b>¶
伸而邪者(集無/者字)百勝在上者言貴和而不貴正在下者¶
言貴從而不貴得設使一室之中一人唱而千(集作/十)人¶
和一人和(集無此/三字)一人訥則見在是矣(集無此/四字)雖欲言¶
之羣而訧之矣當是則見在是(集無此/三字)和者人之喜黙¶
者人之怨(集作/怒)吾寧從道而罹怒乎寧違道而從衆乎¶
斯以辯之(四字集作/斯所謂辯)難易而較(集作/權)是非也(集作/矣)或曰¶
衆可違而不可從不知乎(三字集/作必乎)曰未也君子怯於名¶
而勇於實吾非衆之首衆非吾之從君子完其力而已¶
<pb:KR4h0022_WYG_745-5a>¶
則奚以違理不吾之問辭非人必從君子耳其聲而已¶
則奚以違所謂君子者進退周旋羣獨語黙不失其正¶
而不罹其害者盡(集作/蓋)在此而已矣¶
　　　辯名政論　　　　　　　　牛僧孺¶
史記商鞅見孝公以為鞅說之以帝王道公曰安得待¶
數十百年以伯說之欲而未能以強國之術說之而公¶
甚恱也似云強國非帝王之道又若云帝王之道必成¶
於數十百年余愈恐後之為政者捨強國富人而别求¶
<pb:KR4h0022_WYG_745-5b>¶
帝王之道則潰潰然無指歸矣請㩁而論之且君道無¶
定名便國利人則君之道也然予非謂鞅之政必可以¶
強國富人也而鞅之傳曰令不十年而人大恱家給而¶
人足怯私鬭而勇公戰予則不知皇帝王伯捨此何為¶
君道也且帝如軒轅虞舜乎斬蚩尤而革(書作/格)有苖是¶
不欲強其國歟王如夏啓周文乎㓕有扈而伐有崇是¶
不欲強其國歟伯如齊桓晉文乎脩寓政而蒐彼廬是¶
不欲強其國歟况秦之患者六國若不先富其人未(一/作)¶
<pb:KR4h0022_WYG_745-6a>¶
(而/)強其國又可以高枕無為而成君道歟况皇帝王伯¶
同位而異名者也孰謂皇帝之名優乎哉王伯之名劣¶
乎哉君人者當務乎道適時不務乎名餙位也故捨名¶
而就時者日昌捨時而就名者日亡宋襄之亡慕伯之¶
名而失時者徐偃之亡慕仁之名而失時者魯隠之亡¶
慕讓之名而失時者若使秦居六國之衡不先富人強¶
國而别求皇帝王伯之道予謂就帝王之名而失時者¶
又安得君於天下乎嗚呼天地不分於皇人帝人王人¶
<pb:KR4h0022_WYG_745-6b>¶
伯人政利於人皆君也秦始可以弱其國而有天下皇¶
矣乎子曰足食足兵民信之矣又曰既庶矣繼曰富之¶
若此則天子之政亦先強國富人也庸可謂夫子之道¶
非帝王之道歟又曰如有用我者朞月而已可也若如¶
此又不可謂帝王之道必成於數十百年也或曰子云¶
如有王者必世而後仁百年亦可勝殘去殺矣如此則¶
帝王之道久而成者也予又不知其然矣且堯之有道¶
乎生丹朱焉舜之有道乎生商均焉則堯之道宜成於¶
<pb:KR4h0022_WYG_745-7a>¶
朱也舜之道宜成乎均也又何堯舜之道末成於身而¶
不成於朱均之世也且危邦之人思治甚於饑人之思¶
食也若以數十百年之道導危邦是猶強柔嘉之食逺¶
其期而給饑人邦危人若此何以安之乎飽之乎予故¶
曰政有富生人強國家皆安得不謂之君道也不知皇¶
帝王伯之名升降也又不知數十百年而成何待也¶
　　　質無誠論¶
周衰至秦漢大道根蠧詐源𣲖别姦稔薙紛不可救止¶
<pb:KR4h0022_WYG_745-7b>¶
往往見強國質小國子弟天子有疑於諸侯亦邀子質¶
之以為膠固春秋之時晉懐質秦而逃歸自立也六國¶
之時燕丹質秦而怨由生也兩漢之時隗洵質而囂再¶
叛也頽風蕩蕩事難殚記豈不由信不以信信之而以¶
質質之以信信人而人信之以疑疑人而人疑之且彼¶
以信矣而我要其質是疑無信矣我以疑疑之彼固不¶
信則質無有矣故記曰殷人作誓而人叛也周人作㑹¶
而人疑也作誓㑹勸人叛疑也人疑誓㑹而叛之况質¶
<pb:KR4h0022_WYG_745-8a>¶
其子而人疑之則非誓㑹之比也且君臣之道恩義也¶
禮義結其外父子之道天性也慈孝結其内離其内求¶
其外割其天性拘其恩義是不若兩全其道内外恩親¶
䨇得矣若空知彼不得親其親而固結之是不知彼不¶
親其親而怨矣是又質之無益矣昔有孝如曾參者不¶
思離其親豈可以割之慈如卜商者哭以喪明豈可以¶
奪之忍如樂羊者能食其羹又何以質之夫天下愛義¶
者少愛親者多能從人者少能從欲者多故質而求誠¶
<pb:KR4h0022_WYG_745-8b>¶
我之利少因質以生怨辭者多矣昔樂毅下齊人有告¶
其叛者燕昭猶能備禮送其妻子何也燕昭信毅毅必¶
不叛也茍或以叛質之無益而生怨也柰何秦漢之時¶
不能以至信信之王道導之導之不能奉順以討之討¶
之不服退加修徳以柔之而務質其子脫禍(疑/)之失所¶
則賈怨而生禍禦之得所猶以離其親親非孝者治也¶
於戱秦漢所以至誠不浹於天下矣¶
　　　原仁論　　　　　　　　　韋　籌(一作牛/僧孺)¶
<pb:KR4h0022_WYG_745-9a>¶
救天下者皆曰仁得天下者皆曰利則可乎曰不可也¶
不得已而有天下則曰仁得已而有者則曰利也善畏¶
其利善决其仁(英華/作人)皆聖也湯文王是也原意曰聖人¶
視生民以天下襁褓(一作/穉)在焚溺無不挈者然則挈而¶
授其家乎將遂挈而有之乎彼家無人而有之不得已¶
而仁(英華/作有)矣有人而有之則得已而利矣夏家(一無/家字)無¶
人也(謂無/㣲字)湯有以仁殷有以人矣(一作/也)文王畏其利前¶
賢明湯(英華/作仁)意故曰(一無/曰字)無伯夷後聖明文王意故曰¶
<pb:KR4h0022_WYG_745-9b>¶
周之徳可謂至徳也已矣¶
　　　治論　　　　　　　　　　朱希濟¶
有國家者未嘗不思治孜孜焉求才汲汲焉用人官無¶
曠位命不虛日多不至於治者何哉蓋不知重其夲也¶
夫重其夲莫若安人安人之夲莫先於農桑上自天子¶
下至庶人未有不湏衣食以資飬其生此情性之欲一¶
也故率公卿以躬耕於千畆非獨致敬於粢盛也率嬪¶
御以親蠶於繭絮非獨致羙於黻冕也皆所以先民之¶
<pb:KR4h0022_WYG_745-10a>¶
教化也下之人必曰王者后妃尚勤於耕桑奈何人哉¶
若天下之人皆相率以耕織為務則榖帛可指期而取¶
榖帛既賤人各足其所欲所欲之大唯衣食而已不饑¶
不寒則時無怨嗟時無怨嗟則和氣充塞則焉有不豐¶
不稔之歲既庻且富然後仁義相及王道可行方困饑¶
寒而能致於仁義者雖淳朴之世君子之人幾希矣今¶
天下之人非不耕也非不蠶也率九州之人一人耕而¶
百人食一人織而百人衣王者之征賦在焉諸侯之車¶
<pb:KR4h0022_WYG_745-10b>¶
服劔噐在焉職官之祿廪資焉吏人之求取往焉俾一¶
人耕一人織足上下百人之欲不亦難乎僕嘗客於山¶
東寓於民舍觀其耕也候天時相地宜逺求穜稑胼胝¶
手足朝昏引頸以望膏雨借貸以成其饋餉筋力竭盡¶
於磽确汗流汗背(一作/頴)忽以霡霂日熾其背(集作/頴)無不¶
黧黒又婦人之為蠶也髪鬂如蓬晨昏憧憧高條長梯¶
蹈險履危稚女嬰兒目不暇顧嵗時之成否斯在外矣¶
其五稼登於塲圃也未及簸揚蠶之為繭也擇未盈筐¶
<pb:KR4h0022_WYG_745-11a>¶
犬吠喧嘵悍吏繞于居烹茗飫食然後乃曰若干官之¶
常也若干嵗之逋也我求之何以應執事之欲若不從¶
我他日之役余無庇爾焉民由是懼其督貢之急惮其¶
恐脇之言無不強足其欲粟之熟也糲食未飽蠶之績¶
也家不及絲縷殆不旬五日皆已罄矣至有父子拱手¶
屋壁相顧而坐向使不為盗不為非不鬻不時之物不¶
犯及時之禁不受役於鄉豪不為汙詐之計以給其家¶
可乎故孟子曰父母妻子對之饑寒而不為非未之有¶
<pb:KR4h0022_WYG_745-11b>¶
也誠哉是言且古者四人各業以成其國士世其詩書¶
農夲其耒耜工傳其䋲墨商積其貨財今士大夫以先¶
王言行政事自守耻趨時㨗急之辯者固獲用於諸侯¶
矣農人之家恒若(疑作/苦)時弊工之屬也亦受其役而不¶
受其直唯賈之利獨便於時若闗禁之賦薄市井之不¶
擾我取積其(疑/)物以中之時如不我容捨而之他邦非¶
刼取加諸之力不能為患農則不然父母存焉桑梓在¶
焉妻子居焉懐土之戀居亦可知使盡室以徃曰避煩¶
<pb:KR4h0022_WYG_745-12a>¶
賦他邦之政亦我邦也欲何以徃所以今之世士亦為¶
商農亦為商工亦為商商之利兼四人矣審利要時一¶
中百得易於耕織人人為之故諸侯庻人亦争趨之矣¶
且四人之中其一為農亦以為鮮矣加之浮食之衆曷¶
可勝紀其大者而有四焉自京達於閩嶺豪右兼并之¶
家或累思進達其身或求恃世(疑/)以庇鄉里者多以其¶
子納於黄門俾為之時且北宫之中唯有四星蓋上以¶
備左右灑掃之用國家自開元天寳以來中官之盛不¶
<pb:KR4h0022_WYG_745-12b>¶
下萬人出詔㫖使於四方或恃寵錫之命宣慰勞之恩¶
千里伺其聲塵候騎從其所欲絶情於親愛抗禮於君¶
父不蠶不農受愚頑之施捨亦有積蓄寳貨爭名競利¶
出入乃權倖之門指揮愈僕𨽻之中庸夫者一也道徳¶
之士反為謗議實可顯加甄别用永其道此為弊之深¶
者二也即有衣紫帶金形貎魁偉酒食以招於交逰僕¶
馬以溢於巷陌樗博擊毬以為之業自六軍遍于四方¶
或擊毬一入于門中天子喜恱拜為上將或都城㑹府¶
<pb:KR4h0022_WYG_745-13a>¶
纔統䌓多阿黨小人撓于王法其目儒者勢欲吞食竊¶
比仇讐曰我武也文武之事墜於地及問其日月風雲¶
孤虛向背鐔鍔之所干戈之别三和六鈞之制一沉一¶
浮之財九地之所宜五行之制變攻守之難易進退之¶
是非莫我知也已失其為武然用之為將欲寄國家之¶
成敗生人之性命其可乎况復喜怒以刑人視人如草¶
芥嚴暴以及物唯物之利己以至於流亡以至於敗亂¶
此為弊之深者三也復有製儒者之冠服習儒者之威¶
<pb:KR4h0022_WYG_745-13b>¶
儀語不知書百行無取亦有耳剽心記之學多背毁於¶
冠蓋之士其誑不達我能是也又道不是者以勝謗之¶
敗俗倨傲之儀咸致遊宦於州里其官也用刑唯嚴納¶
賄為能狡譎之行為長其行也惣佞媚之術輕折朋友¶
交結邪僻附近右左炫酒令之奥恃博奕之精諸侯遇¶
之曰竒才也能狎宴眤吾與之私焉車服噐用無所愛¶
焉或引之於賔佐委之以紀綱授之以守人必盡刻削¶
之能致聚散之力亦有薄通文藝尤&KR0918;狂妄升之於府¶
<pb:KR4h0022_WYG_745-14a>¶
政可知也薦之於朝時可知也冠章甫處同行望之君¶
子哉乃小人也大凢小人之屬非高名厚祿貴胄之家¶
而無之也負販之列行君子斯君子也軒冕之上行小¶
人斯小人也率是小人在位為法必苛為政必僻肉食¶
之外耗蠧齊人此為弊之深者四也吁皆遊惰無業賦¶
(疑作/殘)於國害於農之大者自餘𤨏𤨏亦易驅除耳然無¶
士不可以為治世無民不可以為國唯明主擇君子之¶
人有輔相之才深治理之道與之為政先簡其事則(疑/)¶
<pb:KR4h0022_WYG_745-14b>¶
省其吏則人易以安且今吏屬太廣實擾於時古者以¶
十羊九牧不知所從今十羊百牧矣㗖食之不足何從¶
之(疑/)事夫事簡吏者然後可以愛惜農人盡歸其時什¶
一之外除其賦歛驅彼浮食遊手之衆使歸田穯即倉¶
廪必實天下之民食斯足矣冠婚喪祭車馬第宅尊卑¶
之制皆歸諸令式豪民富室不得衣文組金玉幃幕不¶
得用繒綵茵褥不得施錦繡自宫中至於王公之家咸¶
遵儉約無使枉費尺帛則天下之民衣斯足矣夫如是¶
<pb:KR4h0022_WYG_745-15a>¶
化之於道孰有不以從或曰斯論也乃耳目之常夫儒¶
者之言由人之食若今日之食己明之日以為常欲不¶
之致而不之食可乎况高祖太宗得天下之初從魏文¶
公之言以王道為治不三年而化成立國之基斯為逺¶
矣今復用其道莫若用賢良逺邪佞重農桑禁遊惰廢¶
不急之務可以丕復祖宗之耿光堯舜豈逺乎哉何獨¶
治為¶
　　　創守論　　　　　　　　　楊　䕫¶
<pb:KR4h0022_WYG_745-15b>¶
貞觀中文皇帝聴政之暇問房魏以創業守文之難易¶
房對以創業魏對以守文蓋房以經綸之始備極勤劬¶
所以見創業之難矣魏以升平之後率多懈怠所以見¶
守文之難也然則創業之初雄豪未賔生民嗷嗷唯徳¶
是歸所以開基之主皆乘釁而起覩覆車之轍焉肯更¶
修其軌哉當其雲雷未亨天地猶䝉龍虎交馳烟塵晝¶
昏故得一士則前席以待問聞一言則傾耳而聳聴用¶
人若不及從諫若轉圓勇於得而疎於失冐履鋒鏑渉¶
<pb:KR4h0022_WYG_745-16a>¶
歴險危其取也既勞其得也亦勤誠為創業之難也及¶
乾坤霧霽山河有主四海之内罔不臣妾言而必從如¶
影之附欲而必至如響之應愛之可以升九霄怒之可¶
以擠九泉順意者駢肩逆耳者畏忌好惡之情不由其¶
臧否賞罰之道匪闗於功過下懾以求命衆怒而莫諫¶
此所以為守文之難也然則自漢而下有天下者孰不¶
始則孜孜以親萬機將徯乎治及時既平俗既康以泰¶
自逸怠於庶務者多矣其終而不惰者則幾希矣且創¶
<pb:KR4h0022_WYG_745-16b>¶
業之主既得之後猶隳夙志以壊大業而况求既治之¶
後即已安之朝其能納讜言任正人屈己以順從抑心¶
以從下者不亦鮮乎魏文貞公守文之難豈初心盈中¶
心昃也總而論之療饑者易為食其創業乎醫者難為¶
藥其守文乎¶
　¶
　¶
　文苑英華巻七百四十六¶
