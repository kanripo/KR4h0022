# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:03.381665
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷七百六十七
<pb:KR4h0022_WYG_767-1a>¶
欽定四庫全書¶
　文苑英華巻七百六十七　宋　李昉等　編¶
　䘮服¶
　　朝臣被推劾朞以上親不宜停侍衛入内議一首¶
　　嫂叔舅服議二首¶
　　父在為母及舅姨嫂叔等三服議一首¶
　　廣䘮朋友議一首　　　改葬服議一首¶
　　子游麻衰議一首¶
<pb:KR4h0022_WYG_767-1b>¶
　　　朝臣被推劾朞以上親不宜停侍衛入内議¶
　　　　　　　　　　　　　　　魏　徴¶
議曰竊以刑辟之設世輕世重防奸慮禍異代同歸傳¶
曰舜之誅也殛鯀其舉也興禹書云父子兄弟罪不相¶
及此乃哲王盛德稱之自逺爰逮近古漸為深防刑人¶
不在君側雖著禮經子孫縁於父祖猶無定式故張湯¶
伏辜安世為漢朝名相嵇康就戮延祖為晉室忠臣是¶
知君有刑臣之道下無讐天之義至於子孫方之昆弟¶
<pb:KR4h0022_WYG_767-2a>¶
愛敬不同非無等級考之刑憲叅詳古今科條旣殊節¶
文乂異量輕重以原情因親踈以定制踈而不陋簡而¶
易從示無私之心坦至公之路論德則可大為法則可¶
久理不失不害意因循弗革切為未允至若被推劾者¶
朞以上親不許入内此由罪狀初發君怒未怠父子兄¶
弟義不自安上展睿聖之心下申恐懼之意且不聽入¶
未為失理依舊不改亦非乖謬謹議¶
　　　嫂叔舅服議　　　　　　　顔師古¶
<pb:KR4h0022_WYG_767-2b>¶
議曰原夫服紀之制異統同歸或本恩情或申教義所¶
以慎終追逺敦風厲俗輕重各順其適名實不可相違¶
䘮過乎哀承(疑/)象之明訓其易寧戚聖道之遺㫖所議¶
兩條寔為舛駮特降絲綍俾革遺謬歴代之所不寤儒¶
者於是未詳超然𤣥覽獨照深致竊以舊舘脱驂尚云¶
出涕鄰里有殯且輟巷歌况乎昆弟(一作/季)之妻嚴親是¶
奉夫之昆弟貲(一作/資)業本同遂乃均諸百姓絶於五服¶
當其䘮沒闔門縞素已獨晏然𤣥黄莫(一作/不)改静言至¶
<pb:KR4h0022_WYG_767-3a>¶
理殊非𢎞通無益關防實開偷薄相為制服孰謂非宜¶
在昔子思宣尼之胄為位哭嫂事著禮文哭旣施位明¶
其慘怛茍避凶服豈曰稱情又外氏之親俱縁於母母¶
舅一列等属齊尊姨旣小功舅乃緦服曲生異議兹亦¶
未安秦康孝思見舅如母語其崇重寧非宻戚三月輕¶
服靡副本心愚請為昆弟之妻服當五月夫之昆弟咸¶
亦如之為舅小功同於姨服則親踈中節名數有倫帷¶
薄之制更嚴内外之序増睦至如舅姑為婦其服太輕¶
<pb:KR4h0022_WYG_767-3b>¶
冡婦止於大功衆婦小功而已但著代之重亊義特隆¶
(一作/崇)饋奠之重(一作/勤)誠愛兼極畧其恩禮有虧慈惠猶¶
子之婦並(一作/普)服大功已子之妻飜其減降又是厚薄¶
乖衷義理相刑(一作/形)以類而言未為允協今請冡婦朞¶
(一作/周)服衆婦大功旣表授室之親又答執笲之養叔仲¶
之後諸婦齊同則周洽平均(一作則周/合齊平)更無窒礙矣謹¶
議　　一作皆唐㑹要¶
　　　同前　　　　　　　　　　魏　徴¶
<pb:KR4h0022_WYG_767-4a>¶
議曰臣竊聞之(四字文粹/作臣聞)禮所以决嫌疑定猶豫别同¶
異明是非者也非從天降非從地出人情而已矣人道¶
所先在乎敦睦由乎親親以及逺親屬有等差故䘮紀¶
有隆殺(二十六字舊唐志㑹要文粹並作夫親族有九/服紀有六隨恩以厚薄稱情以立文  紀唐志)¶
(作/術)然(㑹要作/原夫)舅之與姨雖為同氣權之於母輕重相懸¶
(唐志文粹作論情/度義先後實殊)何則舅為母之本宗(唐志文/粹作族)姨乃外¶
戚他族(唐志文/粹作姓)求之母族考之終極去之彌遠(唐志文/粹作考)¶
(之經典舅/實為重)故周王念齊毎稱舅甥之國秦伯懐晉實切¶
<pb:KR4h0022_WYG_767-4b>¶
渭陽之詩今甥(諸本/作在)舅服止一時為姨居䘮五月徇(諸/本)¶
(作/循)名䘮(唐志/作責)實逐末棄本此(唐志文/粹作蓋)古人之情有所未悟¶
(唐志文粹作/或有未逹)今之(唐志文粹/作所宜)損益實(二字諸/本作實)在兹乎記¶
曰兄弟之子猶子也盖引而進之也嫂叔之無服盖推¶
而遠之也禮繼父同居者則為之朞未嘗同居則不為¶
服為從母之夫舅之妻二夫人相為服或曰同㸑緦然¶
則繼父之徒並非骨肉(㑹要有之/親二字)則服重由乎同㸑恩¶
輕在乎異居因(諸本/作故)知制服雖繫於名盖亦縁恩之厚¶
<pb:KR4h0022_WYG_767-5a>¶
薄者也或有長年之嫂孩童之叔劬勞鞠養恩若所生¶
分饑共寒契闊偕老譬同居之繼父方他人之同㸑情¶
義之深淺寧可同日而言哉在其生也愛之同於骨肉¶
及其死也則曰推而遠之求之本原深所未喻若推而¶
遠之為是則不可生而共居生而共居為是則不可死¶
同行路重其生而輕其死厚其始而薄其終稱情立文¶
其義安在且事嫂見稱載籍非一鄭仲虞則恩禮甚篤¶
顔𢎞都則志竭誠感(唐志作竭誠致感/文粹作端肅致感)馬援則其見也¶
<pb:KR4h0022_WYG_767-5b>¶
(唐志/作之)必冠孔伋則哭之為位此並躬踐教義仁深孝友¶
察其所行(唐志/作尚)之㫖豈非先覺者乎(唐志文/粹作歟)但于其時¶
上無哲王禮非下之所議遂使深情欝於(唐志文/粹作乎)千載¶
至理藏於萬古其來乆矣豈不惜哉今属欽明御宇光¶
華再旦(唐志文粹作欽明/在辰聖人有作)五禮詳洽一物無遺猶且永¶
念餙(唐志文/粹作慎)終凝神遠(唐志文/粹作遐)想以為尊卑之叙已備¶
(二字唐志文粹/作雖煥乎大備)䘮紀之制或情理未當(唐志作隆/文粹作周)爰命¶
秩宗詳議損益(唐志文粹作/更詳考正)臣等奉遵明㫖觸類旁求¶
<pb:KR4h0022_WYG_767-6a>¶
採摭羣經討論傳記或損其有餘益其不足使無文之¶
禮咸秩敦睦之情畢舉(二十二字唐志作或引兼實無/文之禮咸秩敦睦之情仍有俾)¶
(字/)變薄俗於旣徃垂篤義於将來信列聖所未聞(唐志文/粹作信)¶
(六籍所/不能談)超終古(文粹作/超百王)而獨得者也其損益之事備陳¶
如左(九字文粹唐志並作諸儒所守/互有異同詳求厥中申明聖㫖)謹按曾祖父母舊¶
服齊衰三月請加為齊衰五月適子婦舊服大功請加¶
為周年(二字文/粹作朞)衆子婦舊服小功今請與兄弟子婦同為¶
大功九月嫂叔舊無服今請服小功五月報其弟妻及¶
<pb:KR4h0022_WYG_767-6b>¶
夫兄亦小功五月舅服緦麻請與從母同服小功謹議¶
　　　父在為母及舅姨嫂叔服議　元行中¶
議曰夫天地之性惟人最靈者盖以智周萬物惟睿作¶
聖明貴賤辨尊卑逺嫌疑分情禮也是以古之聖人徴¶
性識本縁情制服則有申有壓(舊唐志㑹要/作厭下同)天父天夫¶
故斬衰三年情禮俱盡者因心立極也生則齊體死則¶
同穴比(㑹要/作狀)隂陽而配合同兩儀之化成而妻䘮杖周¶
(二本/作朞)情理俱殺者盖逺嫌疑尊乾道也父為嫡子三年¶
<pb:KR4h0022_WYG_767-7a>¶
斬衰而不去職者盖尊祖重嫡崇禮殺情也資於事父¶
以事君孝莫大於嚴父故父在為母罷職齊周而心䘮¶
三年謂之尊壓者則情申而禮殺也斯制也(二本有可/以二字)¶
異於飛走别於華夷羲農堯舜莫之異(二本/作易)也文武周¶
孔所同遵也(唐志作同/所遵也)今若捨尊壓之重虧嚴父之義¶
畧純素之嫌貽非聖之責則事不師古有傷名教矣姨¶
兼從母之名又即母之女黨加於舅服有理存焉嫂叔¶
不服逺嫌疑也若引同㸑之緦以忘推逺之跡旣乖前¶
<pb:KR4h0022_WYG_767-7b>¶
聖亦謂難從謹詳三者之疑並請依古為當謹議¶
　　　廣䘮朋友議　　　　　　　崔祐甫¶
殿中侍御史安定皇甫政字公理故尚書左丞之子文¶
行兼茂不忝前烈雅度精識(一作/誠)其儔盖寡佑甫昔年¶
嘗為左丞使介而公理又余之族甥故狎焉大厯七年¶
余寓滁而公理寓楚適有來訊示余以所著䘮朋友議¶
余美其重禮義有古之遺範瞻望德門軌躅無替亦感¶
恩者之所慰幸也公理又諗余曰政自從事於文舅氏¶
<pb:KR4h0022_WYG_767-8a>¶
未嘗以一言見誨豈所望也盍示今議之利病猗歟公¶
理年四十班於赤墀之下(六字一作/班在赤墀)簮筆持簡為王近¶
臣頃又佐亷問董淮海之部名遂矣權厚矣固當緩歩¶
濶視光車美服為貴為逹而已矣乃不遺我諛狹不畧¶
我衰憊念噬膚之戚收門吏之舊周爰諮謀以師道見¶
待吾亦何有但美子之求益不倦雖一勺而進可以浸¶
天壌一巻之多可以鎭方城况其𣺌瀰旣廣嶄崒已峻¶
増之廓之於成名乎必矣皇甫氏有子哉因覽斯議忽¶
<pb:KR4h0022_WYG_767-8b>¶
憶永泰中於穆鄂州寜㑹客席與故湖南觀察韋大夫¶
之晉同宴適值有發逺書者知鄭郴州炅之龎歙州濬¶
或以疾而沒或遇戕於盗韋氏出涕沱若有(一作/而)言曰¶
二刺史之晉之交友也於是歛匕箸離筵席因歸於所¶
次而哭三日人來弔之者韋則盡哀長號不徒戚容而¶
已又間嵗祐甫佐江南西道連帥魏尚書時屬幕中之¶
叅佐有加官者聚合藥餌卜日為宴宴前行人至知團¶
練副使考功邢郎中宇捐舘于荆南邢與魏鄉國接近¶
<pb:KR4h0022_WYG_767-9a>¶
且邢郎中則諸魏之出於尚書為内外昆弟適受朝命¶
為尚書倅僕感杜蕢規平公之事将入言於府主請罷¶
宴若不可則請徹樂卒事而同列之士惡我者嗤鄙之¶
詞充牣於聽謂我樵夫農叟之智也好我者顰(一作/頻)蹙¶
而相誨曰慎無以方枘施圓鑿自取辱焉諄諄如不能¶
已僕懦夫也因是而自悔乃(此文粹/作及)其宴也大庖具酒¶
車傾鄭衛之女列於賔席之末俳優侏儒設於公堂之¶
下晝日不足繼之以燭使膳夫歘來酌曰曠飲斯必當¶
<pb:KR4h0022_WYG_767-9b>¶
見輿曳之無筭又焉得終其詞哉使我不言適其宜也¶
今者追想韋湖南猶孔門之訓其它則吾不知因縱言¶
之以報公理示之義當矣又何以規議旣成客謂祐甫¶
曰韋湖南魏江西二觀察頗嘗知其風味公直簡諒¶
魏則先之餙情强仁韋之志也今吾子之論無乃剥魏¶
而附韋乎且子魏之上介也論議不隠恐非春秋内魯¶
故宋之義盍辯焉祐甫應之曰噫寜以他規我是論也¶
吾復之熟之有日矣韋湖南之晉飾情强仁誠如來議禮¶
<pb:KR4h0022_WYG_767-10a>¶
不云乎先王制禮賢者俯而就之不肖者企而及之子¶
張曰先王制禮不敢不至焉韋氏之䘮朋友縱不由衷¶
亦與夫二者之義合矣吾雖欲不與其可得哉至於故¶
府公魏尚書公直簡諒清身敬職郡人戴於下朝聽滿¶
於上狼籍甚盛豈造次之所盡哉但於邢副使之䘮若¶
忍悲而就宴可謂哀樂失其節矣乃左氏傳所載樂祈¶
(左傳/作祁)告人曰君與叔孫其皆死乎及子招樂憂之謂也若¶
情不至焉率而為宴則禮經所謂直情而徑行者戎狄¶
<pb:KR4h0022_WYG_767-10b>¶
之道也吾雖欲勿議又不可得也且吾之所論者因皇¶
甫公理所著䘮朋友議故縱言及之非敢定二觀察之¶
褒貶(文粹無/此字)韋湖南吾取節焉而已矣來議又以吾嘗¶
為魏公使介今兹著論異於春秋隠魯故宋者兹及近¶
而非中也僕射(疑/)雖不腆中䑓之劇曹郎且兼柱下史¶
有名於著定矣受命為尚書介彌縫潤色之職事安可¶
見責以故君子(一作以/敬故君)之祀嗚呼晉悼公魏絳之君也¶
絳戮悼公之弟韓厥趙宣之所任也厥戮宣子之僕及¶
<pb:KR4h0022_WYG_767-11a>¶
其終也悼公謝魏絳曰無重寡人之過宣子曰可賀我¶
矣而絳厥無罪焉豈當不懐(文粹/作慎)重公正之(一無/之字)世論¶
議之興刑罪(一作與/刑罰)當豈異哉子何見過(川文粹/有之字)深也¶
嗚呼天下有至公有至當知賢而舉用之至公也臨事¶
而平處之至當也各守其分復何尤哉自漢徐孺子於¶
故舉主之䘮徒歩千里而行一祭厚則厚矣其於傳繼¶
非可也歴代莫之非也近日張荆州九齡又刻石而美¶
之於後受舉為㕘佐者報恩之分徃徃過當或撓我王¶
<pb:KR4h0022_WYG_767-11b>¶
憲捨其親戚之罪負舉其不令子孫以竊名位背公死¶
黨兹或近之時論從而與之通人又不救遂徃而不返¶
徐生徐生得非失中之履霜也常積憤懣因而書之¶
　　一作皆唐文粹¶
　　　改葬服議　　　　　　　　韓　愈¶
經曰改葬緦春秋榖梁傳亦曰改葬之禮緦舉下緬也¶
此皆謂子之於父母其他則皆無服何以識其必然經¶
次五等之服小功之下然後著改葬之制更無輕重之¶
<pb:KR4h0022_WYG_767-12a>¶
差以此知非記其最親者其他無服則不記也若主人¶
當服斬衰其餘親各服其服則經亦言之不當惟云緦¶
也傳稱舉下緬者緬猶逺也下謂服之最輕者也以其¶
逺故其服輕也江熙曰禮天子諸侯易服而葬以為交¶
於神明者不可以純凶况其緬者乎是故改葬之禮其¶
服惟輕以此而言則亦明矣衛司徒文子改葬其叔父¶
問服於子思子思曰禮父母改葬緦旣葬而除之不忍¶
無服送至親也非父母無服無服則弔服而加麻此又¶
<pb:KR4h0022_WYG_767-12b>¶
著者也文子又曰䘮服旣除然後乃葬者則其服何服¶
子思曰三年之䘮未塟服不變除何有焉然則改葬與¶
未葬者有異矣古者諸侯五月而塟大夫三月而塟士¶
逾月無故未有過時而不塟者也過時而不塟者謂之¶
不能塟春秋譏之若有故而未塟雖出三年子之服不¶
變此孝子之所以著其情先王之所以必其時之道也¶
雖有其文未有著其人者以是(文粹無/是字)知其至少也改¶
塟者為山崩水涌毁其墓及塟而禮不備者若文王之¶
<pb:KR4h0022_WYG_767-13a>¶
塟王季以水齧其墓魯隠公之葬惠公以有宋師太子¶
少葬故有闕之類是也䘮事有進而無退有易以輕服¶
無加以重服殯於堂則謂之殯瘞於野則謂之塟近代¶
以來事與古異或游或仕在千百(二本無/百字)里之外或子¶
㓜妻稚而不能自還甚者拘以隂陽畏忌遂塟於其土¶
(文粹/作山)及其反塟也逺者或至數十年近者亦出三年其¶
吉服而從於事也久矣又安可取未葬不變服之例而¶
反為之重服歟在䘮當葬猶宜易以輕服况旣逺而反¶
<pb:KR4h0022_WYG_767-13b>¶
純凶以葬乎若果重服是所謂未可除而除不當重而¶
更重也或曰䘮與其易也寜戚雖重服不亦可乎曰不¶
然易之與戚則易固不如戚矣雖然未若禮之為懿也¶
儉之與奢則儉固愈於奢矣雖然未若合禮之為懿也¶
過猶不及其此類之謂乎或曰經稱改葬緦而不著其¶
月數則以(一作/似)三月而後除也子思之對文子則曰旣¶
葬而除之今宜如何曰自啟殯(文粹無/此字)至于旣葬而三¶
月則除之未三月則服以終三月也曰妻為夫何如曰¶
<pb:KR4h0022_WYG_767-14a>¶
如子無弔服而加麻則何如曰今之弔服猶古之弔服¶
也¶
　　　子游麻衰議　　　　　　　高　郢¶
衛司冦惠子之䘮也其子虎見廢不得為嗣子游為之¶
麻衰以譏之将軍文子旣悟而虎得復位載在禮典先¶
儒是非之説禮(闕/)　　　戱人書曰德盛不狎侮使彌¶
牟能知禮也是君子也當書直以救失為不知禮耶是¶
小人也當務(疑/)其(闕/)能提耳喻之何狎侮之為乎觀文¶
<pb:KR4h0022_WYG_767-14b>¶
子未正虎位非不知也重違惠子之志将候告者而行¶
之偃柰何以廣自許以狎待人重其語言輕其重服乘¶
人之失伐己之明又非美之位不可謂無辱且多識前¶
言(闕/)　其失而回遹若此設使立人之朝執人之政至¶
於講大禮臨大節獻可替否任賢去邪言可得聞乎無¶
以乃裂冠毁冕行恠而已矣逺觀望之未見其可直人¶
不以其直也不敢以道徇物而忘其身赴井救人傷教¶
害義殆非所謂習禮者矣¶
<pb:KR4h0022_WYG_767-15a>¶
　¶
　¶
　¶
　¶
　¶
　¶
　¶
　¶
<pb:KR4h0022_WYG_767-15b>¶
　¶
　¶
　¶
　¶
　¶
　¶
　¶
　文苑英華巻七百六十七¶
