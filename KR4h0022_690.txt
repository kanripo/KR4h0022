# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:59.857740
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷六百九十一
<pb:KR4h0022_WYG_690-1a>¶
欽定四庫全書¶
　文苑英華巻六百九十一　宋　李昉等　編¶
　遷譴上(遷譴上中下凡三巻英華所編先年代/先後今正之其間又有非遷譴者未詳)¶
　　使東魏值侯景亂與北齊尚書令求還書一首¶
　　上牛𢎞書一首¶
　　為人與蜀父老書二首¶
　　與在朝諸賢書一首¶
　　在桂州與修史學士吳兢書一首¶
<pb:KR4h0022_WYG_690-1b>¶
　　與韋五虚已書一首¶
　　　使東魏值侯景亂與北齊尚書令(陳書作僕/射楊遵彦)求¶
　　　　還書　　　　　　　　　徐　陵¶
叩頭叩頭夫一言所感凝暉照於魯陽一志𡨕通飛泉¶
涌於疎勒况復元首康哉股肱良哉隣國相聞風教相¶
期者也天道窮剥鍾亂本朝情計馳惶公孫(一作/私)鯁懼¶
而骸骨之請徒淹嵗寒顛沛之祈空盈巻軸是所不圖¶
也非所仰望也執事不聞之乎昔分鼇命鳸之世觀河¶
<pb:KR4h0022_WYG_690-2a>¶
拜洛之年則有日烏流災風禽騁暴天傾西柱(一作/北)地¶
缺東門(一作/南)盛旱拆三州長波含五岳我大梁膺金圖¶
而有亢纂玉鏡而猶屯何則聖人不能為時斯固窮通¶
之恒理也至若荆州刺史湘東王幾(一作/機)神之本元寄¶
名言(一作無/寄名言)陶鑄之餘猶為堯舜雖復六代之舞陳於¶
㹅章九州之音(一作/歌)登於司樂虞䕫拊石晉曠調鐘未¶
足頌此英華(一作/聲)無以宣其盛德者也若使郊禋楚翼¶
寜非祀夏之君龕定京師(一作戡/定艱難)即(一作/便)是匡周之霸¶
<pb:KR4h0022_WYG_690-2b>¶
豈徒豳王徙雍朞月為都堯帝遷河周年成邑方今越¶
裳藐藐馴雉北飛肅慎茫茫風牛南偃吾君之子含識¶
知歸而答㫖云何所不投身斯(一作/其)所未喻一也又聞¶
(一無/此字)晉熈等郡皆入貴朝去我尋陽經塗何幾至於鐺¶
鐺曉漏(英華作鍾鍾/曉鍳恐非)的的宵烽隔溆浦而相聞臨髙臺¶
而可望泉流寳盖(一作/盌)遥憶湓城峰號香爐依然廬岳¶
日者鄱陽嗣王範治兵匯𣲖屯戍瀹波朝夕牋書春秋¶
方物吾無從以躡屐(一作/屩)彼有路而齊鑣豈其然乎斯¶
<pb:KR4h0022_WYG_690-3a>¶
不然矣不謂(二字一作/又近字)邵陵王綸通和此國郢中上客¶
雲聚魏都鄴下公卿風馳江浦豈盧龍之逕於彼新開¶
銅駝之街於我長閉何彼途甚易非勞於五丁我路為¶
難如登於九折地不私載何其爽歟而答㫖云還路無¶
從斯所未喻二也又(一無/此字)晉熈廬江義陽安陸皆云款¶
附非復危邦計彼中途便當静晏自斯以北桴皷不鳴¶
隣憓所通(一無/此句)自此以南王靈未缺(一作封/疆未壹)如其境外¶
脱殞輕軀幸非邉吏之羞何在匹夫之命又此賔逰通¶
<pb:KR4h0022_WYG_690-3b>¶
無貨殖忝非韓起聘鄭私買玊環吳札過徐躬要寳劍¶
由來宴錫凡厥囊装行役淹留皆已虚罄散有限之㣲¶
財供無期之久客斯可知矣且據圖刎首愚者不為運¶
斧全身庸流所鑒何則生輕一髪自重千鈞不以賈盜¶
明矣骨肉不任充鼎俎皮毛不足入貨財盜有道焉吾¶
無憂也又公家遣使脱有資須本朝非隆平之時逰客¶
豈皇華之勢輕装獨宿非榮(一作/勞)聚囊(一作/□)之儀㣲騎¶
間行寜望輶軒之禮歸人将從私具驢騾縁道亭郵唯¶
<pb:KR4h0022_WYG_690-4a>¶
希蔬粟若曰留之無煩於執事遣之有費於官司或以¶
顛沛為言或云資装可懼固非通論皆是外篇斯所未¶
喻三也又若以吾徒應還侯景侯景凶逆殱我國家天¶
下含靈人懷憤厲既不獲投身社稷衛難乘輿四家&KR2285;¶
蚩尤千臠割(一作/刀剸)王莽安所謂俛眉頓膝歸奉冦讐佩¶
弭腰鞬為其皁𨽻又(一無/又字)曰者通和方敦曩睦兇人狙¶
詐遂駭狼心頗擬宋萬之誅彌懼荀罃之請所以奔蹄¶
勁角專恣憑陵凡我行人偏鍾(一作/膺)讐憾正當葅筋醢¶
<pb:KR4h0022_WYG_690-4b>¶
骨抽舌&KR0008;肝於彼兇情猶當未雪海内之所知也君侯¶
之所具焉又聞本朝王公(一作/三公)居(一作/都)人士女風行雨¶
散東播西沉城闕(一作/京邑)丘墟葌蓬蕭瑟偃師還望咸為¶
草萊霸陵囘首皆(一作/俱)霑霜露此又君之所知也彼以¶
何義争免冦讐我有何勲(一作/親)争歸委質昔鉅平貴将¶
懸重於陸公叔向若流深知於鬷蔑吾雖不敏常慕前¶
修不圖明庶為(一作/有)懷翻其以此量物昔魏氏将亡群¶
兇挺争諸賢戮力想得其朋為葛榮之黨也(一作/邪)為邢¶
<pb:KR4h0022_WYG_690-5a>¶
果之徒耶如曰不然斯所未喻四也又(一無/此字)假使吾徒¶
還為兇黨侯景生於趙代家自幽恒在則台司行為連¶
率山川形勢軍國彛章不勞請著為籌便當屈指能筭¶
景(英華作/重非)以逋逃小醜羊豕同群身寓江臯家留河朔¶
郷井郷邑(一作舂/舂井井)如鬼如神其不然乎抑又君之所知¶
也且夫宫闈秘事皆若雲霄英俊訏謨寜非幃幄或佯¶
驚以定策或焚藁而奏書朝廷之士猶難㕘預羇旅之¶
人何階耳目至於禮樂沿革刑政寛猛謳歌已逺萬舞¶
<pb:KR4h0022_WYG_690-5b>¶
成風不知手之舞之足之蹈之也安在搖其牙齒為間¶
諜者哉若謂復命西朝終奔東虜雖齊梁有隔尉侯奚¶
殊豈以河曲之難浮而曰江關之有(一作/可)濟河橋馬度¶
曾(一作/寜)非宋典之奸關路鷄鳴皆是田文之客何其通¶
蔽乃爾相妨斯所未喻五也又兵交使在雖著前經儻¶
同狥僕之尤追肆韓(一作/寒)山之怒則凡諸元帥並釋縲¶
囚爰及偏禆同加恩禮(一作同/無剪馘)乃至鍾儀見赦朋笑遵¶
途襄老䝉歸虞歌引路吾等張&KR0950;拭玊修好尋盟渉泗¶
<pb:KR4h0022_WYG_690-6a>¶
之與浮河郊勞至于贈賄公恩既備賔敬無違今者何¶
諐翻䝉貶責若以此為言斯所未喻六也若曰妖氛永¶
(英華作/未非)乆喪亂悠然哀悼(一作/我)奔波存其形魄固已銘¶
兹厚德載此洪恩譬渤澥而俱深方嵩華而猶重但山¶
梁飲啄非有意於籠樊江海飛浮本無情於鐘皷况吾¶
等營魄已謝餘息空留悲黙為生何能支乆是則雖䝉¶
養護更夭天年若以此為言斯所未喻七也若云逆豎¶
殱夷當聽反命髙軒繼路飛盖相隨未解其言何能善¶
<pb:KR4h0022_WYG_690-6b>¶
謔夫亨屯治亂豈有意於前期謝常侍今年五十有一¶
吾今年四十有四介已知命儐(一作/賔)又杖郷計彼後生¶
肩隨而已豈銀臺之要彼未從師金竈之方吾知其訣¶
正恐南陽菊水竟不延齡東海桑田無由佇(一作/可)望若¶
以此為言斯所未喻八也足下清襟勝託書囿文林凡¶
曰(一作/白)洪荒終于幽厲如吾今日寜有其人爰至春秋¶
㣲宜商畧夫宗姬殄墜霸道昏凶或執政之多門或陪¶
臣之涼德故臧孫有禮翻囚與國之賔周伯無諐空怒¶
<pb:KR4h0022_WYG_690-7a>¶
天王之使遷箕卿於兩館縶樂(一作/驥)子於三年斯匪貪¶
亂之風邪寜比當今之髙列(一作/例)也至於雙崤且帝四¶
海争雄或搆趙而侵燕或連韓而謀魏自永盟於楚殿¶
躬奪璧於秦庭輸寳鼎以託齊王憑安車而誘梁客其¶
膏脣敗舌分路揚鑣無罪無辜如兄如弟逮乎中陽受¶
命天下同規廵省諸華無聞幽辱及三方之霸也孫甘¶
言以娬媚(英華作於/娥眉非)曹屈詐以羈縻旌軫嵗到於勾吳¶
冠盖年馳於庸蜀則客嘲殊險賔戱已深共盡逰談誰¶
<pb:KR4h0022_WYG_690-7b>¶
云猜忤若使搜求故實脱有前蹤恐是叔世之姦謀而¶
為邦之勝畧也抑又聞之雲師火帝澆淳乃異其風龍¶
躍麟驚王霸雖殊其道莫不崇君親以詔(一作/銘)物敦敬¶
養以治民預有邦家(一作/司)曾無隆替吾奉違温凊仍属¶
亂罹(一作/離)冦虜猖狂公私播越蕭軒靡御王舫誰持瞻¶
望郷關何心天地自非生憑廪竹身(一作/源)出空桑行路¶
含情猶其相愍嘗以擇官而仕非曰孝家擇事而趨非¶
云忠國况乎欽承有道驂駕前王郎吏明經䲭鳶知禮¶
<pb:KR4h0022_WYG_690-8a>¶
廵方省化咸問髙年東序西郊皆尊耆耋吾以圭璋玉¶
帛通聘來朝屬世道之屯期鍾生民之否運兼年累載¶
無申元直之祈銜泣吞聲長對公閭之怒情禮之訴飜¶
(一作/將)同逆鱗忠孝之言皆應對(一作/齚)舌是所不圖也非¶
所仰望也且天倫之愛何得忘懐妻子之情誰能無累¶
夫以清河公主之貴餘姚書佐之家草限髙卑皆被驅¶
掠自東南醜虜抄敗饑民臺署郎官俱餒牆壁况吾生¶
離死别多歴暄寒孀室嬰兒何可言念如得身還郷壤¶
<pb:KR4h0022_WYG_690-8b>¶
(一作/土)躬自推求猶冀提攜俱免㐫虐夫四聰不達華陽¶
君所謂亂臣百姓無寃孫叔敖稱為良相足下髙才重¶
譽參贊經綸非虎(一作/豹)非貔聞詩聞禮而中朝大義(一/作)¶
(議/)曾未經論清禁嘉謨(一作/謀)安能相及諤諤非周舍容¶
容類胡廣何其無争臣哉嵗月如流人(一作/半)生何幾晨¶
㸔旅鴈心赴江淮昏望牽牛情馳揚越朝千悲而下(一/作)¶
(掩/)泣夕(一作/暮)萬緒以迴腸不自知其為生不自知其為¶
死也足下素挺詞峯(一作/鋒)兼長理窟匡丞相解頥之説¶
<pb:KR4h0022_WYG_690-9a>¶
樂令君清耳之談向所未疑誰能曉諭若鄙言為謬來¶
㫖必通分請灰釘甘從斧鑊何但規規黙黙齰舌低頭¶
而已哉若一理存焉猶希矜眷何故(一作/必)期令我等必¶
死齊都足趙魏之黄塵加幽并之片骨遂使東平拱樹¶
長懷向漢之悲西洛孤墳恒表思郷之夢干祈已(一作/以)¶
屢哽慟良(一作/增)深徐陵叩頭再拜¶
　　　上牛𢎞書　　　　　　　　王孝籍¶
竊以毒螫噆(一作/□)膚則申旦不寐饑寒切體亦卒嵗無¶
<pb:KR4h0022_WYG_690-9b>¶
聊何則(英華作/期非)痛苦難安(二字一作/難以安)貧窮易感(二字一/作易為)¶
(感/)况懷抱之内水火鑠脂膏腠理之間風霜侵骨髓安¶
可齰舌緘脣吞聲飲氣惡呻吟之響忍酸辛之酷哉惟¶
明公尚書(一作明/尚書公)動哀矜之色開寛裕之懷咳唾足以¶
濟活枯鱗吹嘘可以(一作/用)騰飛窮羽芬以椒蘭之氣暖¶
以布帛之詞許小人之請開(一作/聞)大君子(一無/子字)之聽雖¶
復山川不逺神明(一作/鬼神)在兹信而有徴言無不履猶恐¶
拯溺遲於援手救縊緩於扶足待越人之舟檝求魯匠¶
<pb:KR4h0022_WYG_690-10a>¶
之雲梯則必懸於喬樹之枝没於深泉之底矣夫以一¶
介貧人七年直省課税(一作/役)不免慶賞不沾賣貢禹之¶
田供釋之(英華/作氏)之費有弱子之累乏强兄之親(一作/産)加¶
以老母在堂光隂遲暮寒暑違侍(一作/闕)關山迢遙(一作/超逺)¶
齧臂為期前途邈矣(一作/逾邈)倚閭之望朝夕已勤謝相如¶
之病無官可以免發梅福之狂非仙所能避愁疾甚乎¶
厲鬼人生異夫金石營魂且散恐筮予無徴齎恨入冥¶
則虚縁恩顧此乃王稽所以致言應侯為之不樂也潛¶
<pb:KR4h0022_WYG_690-10b>¶
鬢髪之内居眉睫之間子野未曾聞離朱所不見沈淪¶
東觀留滯南史終無薦引永同埋殯三世不移雖由寂¶
寞十年不調實乏知已夫不世出者信(一無/信字)聖明之君¶
也不萬一者誠賢良之臣也以夫不世出而逢不萬一¶
此小人所以為明尚書幸也坐人物之源運銓衡之柄¶
反披狐白不好緇衣此小人為明尚書不取也昔荆玊¶
未剖刖卞和之足百里未用碎禽息之首居得言之地¶
有用能之資增日月之明無手(一作/首)足之戚憚而不(一/作)¶
<pb:KR4h0022_WYG_690-11a>¶
(弗/)為孰知其解夫官或不稱其能士或未伸其屈一夫¶
竊議語流天下勞不見圖安能無望儻病未及死往還¶
勉念(一作狂/還克念)眄(一作/汗)窮愁之間(一作/簡)矚(一作/屬)離憂之詞¶
託志於前修通心於來哲使千載之下哀其不遇追咎¶
執事有玷清塵則不肖之軀死生為累小人之罪方且¶
未成(一作/刋)願少加矜(一作/憐)愍留心無忽¶
　　一作皆隋書本傳¶
　　　為人與蜀城父老書　　　　王　勃¶
<pb:KR4h0022_WYG_690-11b>¶
盖聞天地作極不能遷否泰之期川岳薦靈不能改窮¶
通之數豈非聖賢同業存乎我者所謂才榮辱異流牽¶
乎彼者所謂命是以龍驤鳯峙(一作/翥)伊周成翊贊之功¶
含糗羮藜顔冉困棲遲之病或先號而後笑或始吉而¶
終㐫事不可量功未必定則知洪濤未接長鯨多陸死¶
之憂曾風未翔大鵬有雲傾之勢池鰌井鮒亦将皷鱗¶
而輕之田鳩野鸚亦将騫翮而侮之及其衝溟渤接扶¶
搖吹波則江漢倒流騰氣則虹霓掩摩赤岸負蒼天然¶
<pb:KR4h0022_WYG_690-12a>¶
後知其力焉吁韓信之無津也昌亭之一餓夫耳馬卿¶
之失路也臨邛之一食客耳武不足以服衆文不足以¶
動時長劍屈於無知洪筆淪於不用洎乎雄圖躡運至¶
尊納背水之謀麗藻昇朝天子賞凌雲之作威加海岳¶
聲振廊廟彼淮隂之俠少成都之遺老也又焉能知逺¶
近哉是以鑒物於肇不於成賞士於窮不於達是知卞¶
和之得玊也精存於岸谷之間張華之得劍也氣發於¶
星辰之際夫豈琢磨成器然後知其寳剸斷為能然後¶
<pb:KR4h0022_WYG_690-12b>¶
知其用哉仰惟郷耆等並玊山髙族金堤勝侣列子弟¶
於千城耀衣冠於百代或以風雲去國公孫躍馬之年¶
鐘鼎從王諸葛攀龍之日門庭相接雕甍將綺棟連陳¶
機杼相和鳯攝將虬梭交響金漿玊饌食客三千緑幘¶
青裳家僮數百沖襟𣺌識人多江漢之靈麗藻華文代¶
有雲泉之氣北齋開敞南館虚閑詩酒同歸琴書合契¶
忘機得意恥嵇阮之交疎虚席延賔恨原常之客少實¶
烟霞之藪澤風月之津梁者乎劉仲文之逺識不以乾¶
<pb:KR4h0022_WYG_690-13a>¶
没詣梁城閔仲叔之髙風不以口腹累安邑雖其已没¶
生氣猶存况乎屬宇宙之明當天下之泰不能俯拾青¶
紫髙視縉紳攀北極而謁帝王入南宫而取卿相脅肩¶
側足求哀鍾釡之間低首俛眉取齊斗升之末嗟乎誠¶
下官所以仰天漢而鬱拂臨江山而慷慨者也但時可¶
以未遇道可以未行志願可以未成功業可以未就古¶
之才足以輔王業躡跡屠釣之間功可以濟巨川藏身¶
版築之下百里奚之負販陳湯之丏貸而况於庸者哉¶
<pb:KR4h0022_WYG_690-13b>¶
此僕所以駿奔於顧盼之餘自致於恩光之末也且夫¶
精神所感尚動神明意氣相交豈慙車馬倘能投心季¶
子遙存素紵之恩援手應侯先立綈袍之贈豈人之情¶
也能無報乎方今白藏紹序朱律謝期天髙而林野疎¶
候肅而江山静輕蟬送夏驚晩吹於風園旅鴈乘秋動¶
宵吟於露渚絲纊成於南畆粇黍被於東阡時計有儲¶
願履多福下官薄游綿載飄寓淹時歡躓相仍憂虞自¶
積陟梁鴻之峻岳何暇長謠臨阮籍之長途唯知慟哭¶
<pb:KR4h0022_WYG_690-14a>¶
庶憑賙給以濟飄危輕訴短懷佇流嘉耗¶
　　　二¶
蜀都廣鎮岷㠊奥壤山分玉宇水向金陵景貺有期英¶
靈間出榮問休暢幸甚幸甚夫神有可逼渌波驚亡(疑/作)¶
(七/)柱之音道有可符𤣥霜扣九鐘之節豈道窮精祕妙¶
聽察於無聲理實杳冥𤣥應通於不測波流柱響波無¶
入柱之因霜落鐘鳴霜非扣鐘之具矣况乎言忘意得¶
臭味相求目擊道存神明已接鄭僑之逢吳札無謂殊¶
<pb:KR4h0022_WYG_690-14b>¶
方阮籍之對嵇康自然同氣僕雖不敏嘗從事於斯矣¶
嘗謂薰蕕不共器梟鸞不比翼是以類乎方者按風雲¶
於千里乖乎類者起山川於一面抑嘗聞之士之生也¶
其跡可擯而道不可藏其身可辱而志不可奪其有拂¶
衣投臂遁形滄海之隅裂裳裹足獨立髙山之頂量腹¶
而食度身而衣以鐘鼎為芻豢以衣冠為縲絏方欲䇿¶
鸞鳯而撫需(疑作/雲)英鞭虹霓而採煙液其次排玊闕指¶
金門成賈誼之謨樹終軍之策因機入務懐素將相之¶
<pb:KR4h0022_WYG_690-15a>¶
門沐露沾霜擁篲公侯之室然則拾青紫於旦暮取功¶
名於俄頃演文物而動寰中騰聲名而振天下若下官¶
者可謂慙二途矣而歛手長揖强顔髙視低心於蹇躓¶
之辰忍耻於恓惶之日者哉渭濵留釣鷹揚之業未萌¶
緇源滯牧鴻漸之資盖寡及其攀窮運接靈期乗雲雷¶
而清八極和隂陽而調萬品則知冥機所運吉凶倐忽¶
之間𤣥命所移飛伏於斯須之際以日月自至聊復(闕/)¶
爾耳方今炎颷謝節爽候關辰風髙而宇宙清霜下而¶
<pb:KR4h0022_WYG_690-15b>¶
亭郊肅歸雲止鴈流曙響於東津落照開鴻寫晴規於¶
北岸螢踈夕砌蟬促朝林感序縁情故豐寄賞僕一違¶
秦隴再革炎凉戒征軸而無因指歸途而有倦故鄉超¶
曠曾山重複吳宫尚逺頻驚去燕之心楚峽猶賖已下¶
聞猿之淚徒以風猷未隔道義相存幸承知己之心稍¶
緩他鄉之思(一作/意)昔者虞公再見懸光白璧之前季布¶
一言猶定黄金之諾况乎交已成於杵臼道已茂於金¶
蘭希照窮途逺流嘉貺若使恩裁口腹空留安邑之賔¶
<pb:KR4h0022_WYG_690-16a>¶
惠闕始終取恨昌亭之客¶
　　　與在朝諸賢書　　　　　　盧照隣¶
昔張子房處太傅之尊自䟽於南山隠公孫𢎞居丞相¶
之位亦伏地於東方生伯喈已亡孔文舉将老兵而造¶
膝方回尚在王羲之就倉奴而共談良史書之髙賢不¶
以為累自古朝野曷嘗以人廢言况下官抱疹東山不¶
干時事偕人唱和何損於朋黨延州子期聞音竊抃猶¶
冀身膏丹壑脱寳劍於山河骨掩黄塵罷瑶琴於天下¶
<pb:KR4h0022_WYG_690-16b>¶
則指(疑作/捐)金抵於山谷者非太平之美事乎幽憂子白¶
　　　在貴州與脩史學士吳兢書　宋之問¶
拙自謀衛降黜炎荒杳尋魑魅之途逺在(一作/蒞)雕題之¶
國颶風摇木饑鼬宵鳴毒瘴横天悲鳶晝落心憑神理¶
實冀生還關號鬼門常憂死别事未瞑目豈在㣲身先¶
君業粹中和才見文武志道游藝名動京師出谷入朝¶
事多𢎞益雖崇班去已而隂德被人清議所尊何減驃¶
騎恐耆舊咸謝竹帛儻遺使盛烈湮沉下情感痛自昔¶
<pb:KR4h0022_WYG_690-17a>¶
逸群之器曠俗之才譽雖冠於人倫祿不齊於卿士南¶
史之筆漏美不書東岱之䰟與名俱滅故史遷述許由¶
云不遇青雲之士焉足道哉惟君侯禮樂山髙文華海¶
濶古一千嵗聞聖賢之書今五百年知作者之運山甫¶
拾遺於中路時謂得賢蔡邕揮翰於詞林誰其不許往¶
送家狀䝉啟至公之恩希果實言深蓄自私之感下官¶
乆辭榮擢夙慎禍胎内無負於明祗外冀申於知己豈¶
謂一人相毀衆口争喧遂以虚聲乃加真罪頼皇明昭¶
<pb:KR4h0022_WYG_690-17b>¶
宥腰領賜全空荷再生無階上答恃子以松竹之操期¶
子以金石之堅幸無雷同懸納謗議見危不易是所望¶
焉逺識古人之懷敢申窮鳥之請如季布之諾乃重於¶
黄金延陵之許竟懸於寳劍生負食花之惠死効結草¶
之誠刺血為書萬不抒一往年恩貸許惠為㸔起居注¶
實錄江融别錄使不錯漏國史及髙明所撰唐史春秋¶
等六處並乞逸遺事跡不翳聲塵代業有光實在吾子¶
逺佇來札以當招䰟秋冬凝寒(一作/嚴)惟動(一作/所)履休勝¶
<pb:KR4h0022_WYG_690-18a>¶
青簡時至(一作/汗)願想窮愁白雲遥(一作/爰)來希訪生死珍¶
重珍重¶
　　　與韋五虚已書　　　　　　陳子昻¶
命之不來也聖人猶無可奈何况於賢者哉僕常(集作/嘗)¶
竊不自量謂以為得失在人欲竭(集作/掲)聞見抗衡當代¶
之士不知事有大謬異於此望者乃令人慙愧悔赧不¶
自知大笑顛蹶怪其所以者耳虚已足下何可言耶夫¶
道之將行也命也道之将廢也命也子昻其如命何雄¶
<pb:KR4h0022_WYG_690-18b>¶
筆雄筆棄爾歸吳東山無汨我思無亂我心從此遁矣¶
屬病不得面談書以述言子昻白¶
　¶
　¶
　¶
　¶
　¶
　文苑英華巻六百九十一¶
