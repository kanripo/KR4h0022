# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:58.818366
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷六百六十七
<pb:KR4h0022_WYG_667-1a>¶
欽定四庫全書¶
　文苑英華巻六百六十七　宋　李昉等　編¶
　太子(諸王附/)¶
　　答隋太子廣書一首¶
　　請太子尊賢重道書一首¶
　　上太子承乾書一首¶
　　重諫太子承乾書一首¶
　　諫太子承乾營造曲室書一首¶
<pb:KR4h0022_WYG_667-1b>¶
　　諫太子承乾左右非其人書一首¶
　　諫太子承乾引突厥入宫書一首¶
　　上節愍太子書四首¶
　　為李中丞作與虢王書一首¶
　　為貞陽侯答王太尉書一首¶
　宰相上¶
　　為陳髙祖與周宰相書一首¶
　　上劉右相書一首¶
<pb:KR4h0022_WYG_667-2a>¶
　　太子(諸王/附)¶
　　　答隋太子廣書一首　　　　史　祥¶
行人戾止奉所賜貺恩紀綢繆形於文墨不悟飛雪増¶
氷之地忽載三陽毳幕韋韝之鄉俄聞九奏精駭思越¶
莫知啓處祥少不學軍旅長遇升平幸以先人緒餘備¶
軄宿衛懼駑蹇無奔走之實朽薄非折衝之才當斷(一/作)¶
(豈/欲)追蹤古人語其優劣曩者王師薄伐天人援桴(一作/受服)¶
絶漠揚旌威震海外當此之時猛將如神(一作/雲)謀夫如¶
<pb:KR4h0022_WYG_667-2b>¶
雨至若祥者列於卒伍預聞指縱之規得免遲留之責¶
循省(一作/涯)揣分實為幸甚爰以情喻雷陳事方劉葛信¶
聖人之屈已非庸夫之可測川澤之大汙潦攸歸松栢¶
之髙葛蘿斯託㣲心眷眷孟侯所知也仰惟體元良之¶
徳煥重離之暉三善克脩萬邦以正斯固道髙周誦契¶
叶商皓豈在管蠡所能窺測伏承監國多暇養徳怡神¶
咀嚼六經逍遥百氏追西園之愛客眷南波之出逰疇¶
昔之恩無忘造次祥自忝(闕/)　載離(一作/罹)寒暑身在邊¶
<pb:KR4h0022_WYG_667-3a>¶
隅情馳魏闕每至清風夜(一作/夕)起朗月孤照想鳴笳之¶
啟路思託駕(一作/乗)於後車塞表京華山川悠逺瞻仰浮¶
雲伏増澘結(一作皆隋/書本傳)¶
　　　請太子尊賢重道書(見六百二十/三巻表門)劉洎¶
　　　上太子承乾書(貞觀十/三年)　　　張𤣥素¶
臣聞周公以大聖之材猶握髮吐哺(一作/飱)引納白屋而¶
况後之聖賢敢輕斯道是以禮制皇太子入學而行齒¶
胄欲使太子知君臣父子長㓜之道然君臣之義父子¶
<pb:KR4h0022_WYG_667-3b>¶
之親尊卑之序長㓜之節用之方寸之内𢎞之四海之¶
外者皆因行以逺聞豈(一無/此字)假言以先被伏惟殿下睿¶
質固已崇髙(四字一/作已隆)尚湏學文以餙其表至如孔頴逹¶
趙𢎞智等非惟宿德鴻儒亦兼練逹政要望令數得侍¶
講開釋物理覽古諭今増輝睿德而雕蟲小技之流祗¶
可時命追隨以代博奕耳若其騎射畋遊酣歌伎(一作/戯)¶
翫茍恱耳目終穢心神漸染既乆必移情性古人有言¶
心為萬事主動而無節則亂臣恐殿下敗德之源在於¶
<pb:KR4h0022_WYG_667-4a>¶
斯矣¶
　　　重諫太子承乾書¶
臣聞孔子云能近取譬可謂仁之方也已然書傳所載¶
其言(一作/言之)或逺尋覽近事得失斯存至後(一作/如)周武帝¶
平定齊梁(一作/山東)卑宫菲食以安海内太子贇舉措無度¶
穢德日著烏丸軌知其不可具言於武帝武帝慈仁望¶
其漸改及其踐阼狂暴肆情區宇崩離宗祀覆滅即隋¶
文帝所代是也文帝因周衰弱憑藉力資雖無大功於¶
<pb:KR4h0022_WYG_667-4b>¶
天下然布德行仁足為萬姓所頼勇為太子不能近遵¶
君父之節儉而務驕侈肆情今之宫中山池遺址(一作/跡)¶
即太子(一無此/二字)殿下所親覩是也此時亦恃君親之恩¶
自謂太山之固詎知邪臣敢進其說向使動静有常進¶
退合度親君子踈小人捨浮華尚恭儉雖有邪臣間之¶
何能致慈父之隙豈不由積徳未𢎞令聞不著讒言一¶
至遂成其禍竊惟皇儲之寄荷戴至(一作/殊)重如其積德¶
不𢎞何以嗣守成業聖上以殿下親則父子事兼國家¶
<pb:KR4h0022_WYG_667-5a>¶
所應用物不為節限恩㫖未踰六旬用物已過七萬驕¶
奢之極孰云過此龍樓之下唯聚工匠望苑之内不覩¶
賢良今言孝敬則闕視膳問竪(一作/安)之禮語恭順則違¶
君父慈訓之方求風聲則無愛學好道之實觀舉措則¶
有因縁誅戮之罪忠(一作/宮)臣正士未嘗在側群邪滛巧¶
昵近深宮愛好者皆遊手雜色施與者並圖畫雕鏤在¶
外瞻仰已有此失居中隱宻可勝訃哉宣猷禁門不異¶
闤闠朝入暮出穢聲已彰(一作/逺)臣以德音日損頻上諫¶
<pb:KR4h0022_WYG_667-5b>¶
書自邇以來縱逸尤甚右庶子趙𢎞智經明行脩當今¶
善士臣毎奏請望數召進與之談論庶廣儲徽(一作/徽猷)今¶
㫖反有猜嫌謂臣妄相推引從善如流尚恐不逮餙非¶
拒諫必招禍敗(一作/敗損)方崇蔽塞之源不慕欽明之術雖¶
挹睿哲之姿(一作/資)終罹罔念之咎古人云苦藥利病苦¶
言利行伏願居安思危日慎一日則天下幸甚謹言(一/作)¶
(皆舊/唐書)¶
　　此篇按舊唐書係重諫承乾書英華題作諫東¶
<pb:KR4h0022_WYG_667-6a>¶
　　　宫啟誤編在六百五十一巻今移此¶
　　　諫太子承乾營造曲室書　　于志寧¶
臣聞克儉節用實𢎞道之源崇侈恣情乃敗德之本是¶
以凌雲槩日戎人於是致譏峻宇雕牆夏禹(舊唐書/作書)以¶
之作誡昔趙盾匡晉呂望師周或勸之以節財或諫之¶
以重(唐書并前/篇作厚)斂莫不盡忠以佐國竭誠以奉君欲使¶
茂實播於無窮英聲被乎物聴咸著簡䇿以為美談今¶
所居東宫隨日營建覩之者尚驚(前篇作議/唐書作譏)其侈見之¶
<pb:KR4h0022_WYG_667-6b>¶
者猶嘆其華何容此中更(前篇/作復)有修造財帛日費土木¶
不停窮斤斧之工極磨礲之妙且丁匠官奴入内比者¶
曽無監管(前篇作關驗/唐書作伏監)此等或兄犯國章或弟罹王法¶
徃來御苑出入禁闈鉗鑿縁其身槌杵在其手監門本¶
防非慮宿衛以備不虞直長既自不知千牛(前篇作/守者)又¶
復不見爪牙在外厮役在内所司何以自安臣下豈容¶
無懼又鄭衛之樂古謂滛聲昔朝歌之鄉廽車者墨翟¶
夹谷之㑹揮劍者孔丘先聖既以為非通賢將以為失¶
<pb:KR4h0022_WYG_667-7a>¶
頃聞宫内屢有鼔聲太樂伎兒入便不出聞之者股栗¶
言之者心戰徃年口勅伏請重尋聖㫖慇懃明誡懇切¶
在於殿下不可不思至於㣲臣不可(唐書前篇/並作得)無懼臣¶
自驅馳宫闕己積嵗年犬馬尚觧識恩木石猶能知感¶
所有管見敢不盡言如鑒以丹誠則臣有生路若責其¶
忤㫖則臣是罪人但恱意取容臧孫方以(唐書前篇/並作之)疾¶
疢犯顔逆耳春秋比之藥石伏願(唐書/作望)停工匠之作罷¶
乆役之人絶鄭衛之音斥群小之軰則三善允偹萬國¶
<pb:KR4h0022_WYG_667-7b>¶
作貞矣¶
　　此篇五百五十一巻重出已削去¶
　　　諫太子承乾左右非其人書¶
臣聞堯稱稽古功著於搜揚舜曰聰明績彰於去惡然¶
開元立極布政辨方莫不旌賁英賢驅除不肖理亂之¶
本咸在於兹况閹宦之徒體非全氣便蕃階闥左右宫¶
闈托親近以立威權假出納以為禍福昔易牙被任變¶
起齊邦張譲執鈞亂生漢室伊戾為詐宋國受其殃趙¶
<pb:KR4h0022_WYG_667-8a>¶
髙作奸秦氏鍾其弊加以𢎞石用命(一作/事)京賈則連首¶
受誅王曹掌權何竇則踵武被戮遂使縉紳重足宰司¶
屏氣然順其情者則榮逮㓜冲迕其意者則災及襁褓¶
爰暨髙齊都鄴亦弊閹官鄧長顒位至侍中陳德信爵¶
隆開府外干朝政内預宴私宗枝藉其吹嘘重臣仰其¶
鼻息罪積山岳靡掛於刑書功消塵露(一作功/無涓塵)已勒於¶
鐘鼎富踰金穴財甚銅山是以家起怨嗟人懐憤歎骨¶
鯁之士語不見聴謇諤之臣言必被斥齊都顛覆職此¶
<pb:KR4h0022_WYG_667-8b>¶
之由向使任諒直之臣退佞給之士據趙魏之地擁漳¶
滏之兵脩德行仁養政施化何區區周室而敢窺覦者¶
哉(一作/焉)然杜漸防萌古人所以逺禍以大喻小先哲於¶
焉取則伏惟殿下道茂重離德光守器憲章古始祖述¶
前修欲使休譽逺聞英聲遐暢臣竊見寺人一色未識¶
上心或輕忽髙班或凌轢貴仕便是品命失序綱紀不¶
立取笑通方之人見譏有識之士然非(一無/此字)典内職掌¶
唯在門外通傳給使主司但縁階闥供奉今乃往來閣¶
<pb:KR4h0022_WYG_667-9a>¶
内出入宫中行路之人咸以為怪伏望狎近君子屏黜¶
小人上副聖心下允衆望謹啓(一作皆舊/唐書本傳)¶
　　此篇按唐書係諫承乾第三書英華誤編在六百¶
　　　五十一巻今移此¶
　　　諫太子承乾引突厥逹哥支入宫書¶
　　　　　　　　　　　　　　　前　人¶
臣聞上天盖髙日月以光其徳明君至聖輔佐以賛其¶
功是以周誦升儲見匡毛畢漢盈居震取資黄綺周公¶
<pb:KR4h0022_WYG_667-9b>¶
(舊唐書/作姬旦)抗法於伯禽賈生陳事於文帝莫不殷勤於端¶
士懇切於正人昔鄧禹名臣方授(前篇唐書/並作居)審諭之任¶
踈(漢書/作䟽)受宿望始除輔導之官歴代賢君莫不丁寧於¶
太子者良以地膺上嗣位處副(前篇/作儲)君善則率土霑其¶
恩惡則海内罹其禍近聞僕寺司馭爰及駕士獸醫始¶
自春初迄兹夏晩恒居内役不放分畨或家有尊親闕¶
於温凊或室有㓜弱絶於撫養春則廢其耕墾夏又妨¶
其播植事乖存育(唐書/作愛)人有怨嗟願崇儒敬業訪道稽¶
<pb:KR4h0022_WYG_667-10a>¶
疑則品物増輝懐生欣忭今司經見無學士供奉未有¶
侍讀伏望時因視膳奏請置人所兾講席談筵務盡忠¶
規之道披文摘句方資審諭之勤臣又聞臣之事主必¶
盡誠慤君之進賢務求忠讜伏惟殿下養徳儲闈理以¶
端静為務恭膺守器必以學業為先經所以立行脩身¶
史所以諳識成敗雅誥旣(前篇/作所)習忠孝乃成傳記方通¶
安危斯辨知父子君臣之道識古今鑒戒之規經史為¶
先斯乃急務至于(前篇唐/書作於)工巧造作僚吏直司實為末¶
<pb:KR4h0022_WYG_667-10b>¶
事無足勞慮臣以庸賤獻替是司臣而不言負譴聖(前/篇)¶
(作/無)日言而獲罪是所甘心伏願留意經書簡畧細事一¶
䝉採納萬殞無辭乞降儲明俯矜(前篇/作察)狂瞽¶
　　右四篇六百五十一巻重出前已削去¶
　　　為李中丞作與虢王書　　　蕭頴士¶
某還奉問垂示報魯郡克㨗官軍乗勝進取東平捧對¶
三復實深兼慰逋醜稽誅遂淹氣序芟夷濟濮陵虐洙¶
泗雖淤魂送死所當剪滅而命師授律必俟英威四郎¶
<pb:KR4h0022_WYG_667-11a>¶
挺雄烈之姿荷專征之任允文允武終古罕儔惟親惟¶
賢方今莫二故能將士憤發忠勇争先遺孽殄殪隻輪¶
不反俾彼危城蔚為强鎮必將長驅許下席巻浚郊觧¶
滑臺之圍刷㐮邑之耻在是行矣此皆明大夫善任才¶
而抑將軍之能用命也豈徒咫尺汶陽而乆勞其師旅¶
哉遲企大㨗預寛憂負天氣漸寒伏惟尊體動止康愈¶
(集作/勝)即日䝉免未由拜覿増以勤係所調兵糧事資軍¶
國唯力是視曷敢差池謹遣江陽令杜萬徃諮禀¶
<pb:KR4h0022_WYG_667-11b>¶
　　　為貞陽侯(蕭淵/明)答王太尉(僧/辨)書　徐　陵¶
周尚書𢎞正張廷尉種姜常侍暠等至枉此月二十六¶
日告并遣賢弟子世珍賢子顒等(一有/彌字)具忠欵之至公¶
養孤之恩愛甚鄧侯少子之懐情深張禹豈非憂勞社¶
稷用忍飢膚天下含靈誰無悲愧余遭家不造敬累吳¶
賢言念忠誠益以號咽但皇齊大德過見憂矜微借輕¶
兵以垂將送意謂江東凋弊累積寒暄供膳資儲理當¶
多缺輙白上黨王止請三千人二百疋而已凱衆人殊¶
<pb:KR4h0022_WYG_667-12a>¶
尚有疑難將恐諸士未喻雅懐今復命周尚書及姜常¶
侍還彼具陳一二夫以(一作/不)受為冦非有晉邦不送為¶
譏終無楚國五千歩卒既謝李陵三千羸兵亦等無忌¶
公之明義理不為嫌行人失辭尚停然諾臨江摠轡企¶
望音郵唯遲來書此不多具蕭某白¶
　　宰相上¶
　　　為陳高祖與周宰相書¶
昔有天地便有帝王革昊唯農遷虞斯夏莫不三靈所¶
<pb:KR4h0022_WYG_667-12b>¶
佑五運相推梁徳不造固天攸棄雖復東漢之末區宇¶
沸騰西晉之亡生民蕩覆未足以方其禍亂譬彼䖍劉¶
者也吾謬以庸薄屬當興運自昔登庸清諸百越徐聞¶
浪汨靡不征行銀洞珠宫所在清乂自還麾南極(一作/拯)¶
伐逆東都宣力驅馳亟淹寒暑六延梁社(一作/祀)十剪强¶
冦黄帝與蚩尤七十戰魏祖在軍中三十年方厥劬勞¶
未為勤苦加以百神所感明靈應期萬里徂征虬龍表¶
瑞於是中軍勇銳上將横行承此休符遂興王業梁氏¶
<pb:KR4h0022_WYG_667-13a>¶
以天禄斯改期運永終欽若唐風推其鼎命吾驚惶三¶
譲(一作周/惶固譲)拜手陳辭盈廷公卿稽顙敦偪眷言潁水徒¶
抱素心尚想汾陽無因髙蹈猥以庸薄遂膺天寵去月¶
乙亥昇禮大壇言念迂徊但有慚愧昔賔門之始境外¶
無交雖遣行人未申嘉好今上天有命光膺寳歴永興¶
周室方同斷金我運惟新宜修朝聘今遣侍中都官尚¶
書周𢎞正衘使長安故指有白陳某白¶
　　　上劉右相書　　　　　　　王　勃¶
<pb:KR4h0022_WYG_667-13b>¶
盖聞聖人以四海為家英宰與千齡合運用能不行而¶
至春霆仗天地之威以息相推(莊子/作吹)時雨欝山川之兆¶
故有𤣥蛟晩集憑鶴鼎而先鳴蒼兕晨驚運龍韜而首¶
出並能鳳(一作/風)騰霧躍指揮成烈士之攻蠖屈虬奔談¶
笑坐群卿之右未如越蒼海棄行間排紫㣲謁天子於¶
是遭不諱之主擁非常之位龍章鳳黻照其前鏘金鳴¶
玉疊其後三靈叶賛超然奉天下之圖四海承平髙歩¶
取寰中之託君侯之富貴足矣聖朝之付遇深矣故知¶
<pb:KR4h0022_WYG_667-14a>¶
陽侯息浪長鯨卧横海之鱗風伯停機大鵬鎩垂天之¶
翼及其投形巨壑觸丹浦而雷奔假勢靈飈指青霄而¶
電擊神氣洋洋謂鱗翮使之然也殊不知两儀超忽動¶
止繫於無垠萬化紏紛舒巻存乎非我是以陳平昔之¶
智士也俯同降卒百里奚曩之逹人也親為餓𨽻當其¶
背强敵轉康衢雄慮耿於風雲危途廹於朝夕豈自期¶
榮稱相府西藩専虎㨿之圖寵冠齋壇東向舉熊(一作/龍)¶
飛之䇿顧盼可以蕩川岳咄嗟可以降雷雨遂令用與¶
<pb:KR4h0022_WYG_667-14b>¶
不用是非於楚漢之間知與不知得失於虞秦之際故¶
死生有數審窮逹者繫於天材運相符决行藏者定於¶
已君侯足下可不謂然乎借如勃者𦕈小之一書生耳¶
曽無繫鐘鼎石之榮非有南隘北閣(一作/闕)之援山野悖¶
其心迹煙霧養其神爽未嘗降身摧氣逡廵於列相之¶
門竊譽干時匍匐於群公之室所以慷慨於君侯者有¶
氣存乎心耳實以四海兄弟齊逺契於蕭韓千載風雲¶
託神知於管鮑不然則荷裳桂檝拂衣於東海之東菌¶
<pb:KR4h0022_WYG_667-15a>¶
閣松楹髙枕於北山之北焉復區區屑屑踐名利之門¶
哉至尊以摇河徙岳之威當立地開天之運聖人有作¶
群材畢舉星辰入仕揖譲朱鳥之門風雨稱臣奔走蒼¶
龍之闕方欲停旒金室引成康於已任闢廣瑶林復堯¶
舜於兹日可謂明明穆穆盡天子之容貎矣抑嘗聞之¶
丹山九仞煙峰非數簣之功紫極千門雲䑓俟萬楹之¶
力故天下至曠神器不可獨專天道無私𤣥勲有待而¶
立書曰元首明哉股肱良哉好問則裕自用則小况掌¶
<pb:KR4h0022_WYG_667-15b>¶
萬國之權受一人之寵動見臧否言知利害君侯足下¶
何時易耶雖有大命不資童子之言而恭此小心敢進¶
狂夫之説伏見遼陽未静大軍頻進有識寒心群黎破¶
膽昔明王之制國也自近而及逺先仁而後罰徴實則¶
效存狥名則功淺是以農䟽千里僅踰重石之鄉禹截¶
九州不叙流沙之境豈才不及而智有遺哉將以辨離¶
方而存正功也雖至人無外甲兵曜天子之威王事有¶
征金鼓發將軍之氣而長城在界秦漢所以失全昌巨¶
<pb:KR4h0022_WYG_667-16a>¶
海横流天地所以限殊俗闢土數千里無益神封勤兵¶
十八萬空疲帝卒驚烽走傳駭秦洛之甿飛芻輓粟竭¶
淮海之費於是乗奸放命者出䋲纒以生威因公挾私¶
者入閭閻而兢法雖一物失所泰階延旰食之憂而百¶
戰方雄中國鮮終年之樂圖得而不圖失知利而不知¶
害移手足之病成腹心之疾征稅屈於東西威信蹇於¶
表裏語曰勝之不武不勝為辱天下之責四面至矣誠¶
可逺凝髙䇿上薦忠言决人事於去就合天情於終始¶
<pb:KR4h0022_WYG_667-16b>¶
遂令囬麾轉檄背青丘而騖列障分亭廵蒼波而守昔¶
者齊侯以力方城為楚國之辭虞帝崇文苖人失洞庭¶
之險况乎仗徳綏亂以直乗邪明逆順之端聳華夷之¶
望雖復舳艫沸海旌旗觸天鐡山四面金城千里亦不¶
能為敵人計矣此君侯之未諭一也盖聞星廽日運御¶
洪荒者貞夫一電照風行制寥廓者歸乎静易曰復其¶
見天地之心乎語曰動之斯和綏之斯來(一作/安)是知源¶
潔則流清形端則影直大道起而仁義息神化周而市¶
<pb:KR4h0022_WYG_667-17a>¶
獄定雖復體元立教眚災耀知逺之書順時宰物宥罪¶
發精㣲之典而况澆風易漸淳化難歸孔明耿介於當¶
朝子輿殷勤於易簀盖有由也伏見邊凶尚梗殊恩屢¶
發亡命山澤者日月相趨朝脫桎梏夕還囹圄奸徒抱¶
𬒮因時立僥倖之謀頑夫頓足中路紆吁嗟之惨皆由¶
寛勝於猛人迷所習勸沮不彰亷耻相冒亦有公卿失¶
職耻受珪符之任郎官有疊俯捨銅墨之榮又焉可以¶
𢎞張風流抑揚衆務者也且夫朽索充覊不収奔馬之¶
<pb:KR4h0022_WYG_667-17b>¶
逸輕緡振網或隨吞丹之勢况非常之化方洽於齊人¶
無妄之思乃及於群小將恐匡衡管仲復靈沼(一作詔/皆可疑)¶
於下泉矣古之善為國者不然信賞而必罰道徳而齊¶
禮澤配雲雨而無曲惠威振雷霆而絶私戮交書聳幣¶
仗慈厚之師投金散璧樹仁明之長故雖開衢室盖明¶
堂亦將四三皇而六五帝矣此君侯之未諭二也盖易¶
曰天地之大徳曰生聖人之大寳曰位何以守位曰仁¶
何以聚人曰財是知發揮地利農桑啓其業振蕩天功¶
<pb:KR4h0022_WYG_667-18a>¶
泉貝流其用伏覩前制屢擾事非畫一㕓市蕭然人情¶
恠動夫補(又一本/作稱)簡並用未盡交易之宜輕重齊行適¶
啓兼并之路於是連闤掩闠者閉肆而乗其屈布衣韋¶
帯者闔門而受其困五方競爽務淺術以相雄百郡争¶
勝驅末技而成弊田夫織婦衣食鮮終朝之給巨駔洪¶
商輿馬挟封君之勢盖有由來矣故曰國儲闕於九載¶
則公上無所給家廪乏於三年則妻子非其有夫隂陽¶
覆逆天地之常數百六運窮堯湯所不免一旦洪泉决¶
<pb:KR4h0022_WYG_667-18b>¶
地大旱焦山風雨於一嵗之間霜雹於數州之境繁運¶
廣役首尾於中外沓稅増徭日夕於都鄙爕隂陽者將¶
何以處之一失竊議公之盛徳虧矣愚謂嚴程峻法絶¶
輕陋之貨則奸鎔之源塞矣㳂風正典重耕耘之務則¶
邪嬴之計沮矣然後逺𢎞教㫖大變流俗法立有犯而¶
必施令出唯行而不返違公竊鑄者具五刑之戮因時¶
力田者懸一命之賞不然則賈生晁錯復流涕而言矣¶
此君侯之未諭三也嵩衡不拒細壤故能崇其峻江海¶
<pb:KR4h0022_WYG_667-19a>¶
不讓纎流所以存其廣是以星䑓曉闢上台忘吐握之¶
勞月殿宵興中宇軫山林之慕知夫御天下者必待人¶
也詩曰濟濟多士文王以寧未見君子憂心如醉伏見¶
皇明逺燭帝采遐宣張樂岱郊騰勲社首徴亷察孝瑶¶
壇虚不次之階署行議年璿檢動非常之詔天下可謂¶
幸甚矣於是友月朋霞之客背青臯而至馮唐顔駟之¶
才排紫閣而集夫豈知終始異數涇渭同流蘿薜失圖¶
簮纓解體惜哉羣英霧散名侯招蔽善之嫌天下雷同¶
<pb:KR4h0022_WYG_667-19b>¶
太子鮮長鳴之地而欲招絶足致眞龍難矣此君侯之¶
未諭四也易曰㧞茅連茹以其彚征吉豈非順物不若¶
招類報國不如進賢陽事昇而雨露歸隂駕凝而風霜¶
厲莫不觀時有記撫氣相求窮則獨善其私逹則兼善¶
(一作/濟)天下而利己疵物者以自任為身謀知進忘退者¶
謂専榮而得(一作/不)計豈知夫尺波易謝寸晷難留陵谷¶
好遷乾坤忌滿君侯足下出納王命升降天衢激揚鳳¶
扆之前趨歩麟䑓之上亦復知天下有遺俊乎夫心之¶
<pb:KR4h0022_WYG_667-20a>¶
精㣲口不能言也言之㣲妙書不能文也伏願闢東閣¶
開北堂待之以上賔期之以國士使得披肝膽布腹心¶
大論古今之利害高談帝王之綱紀然後鷹揚豹變出¶
蓬户而拜青墀附景摶風捨薹衣而見諸闕幸甚斯不¶
為難矣庶幾乎麑卵不棄終感𤣥枵之精駿骨時収或¶
致飛黄之錫書生王勃死罪死罪再拜¶
　¶
　¶
<pb:KR4h0022_WYG_667-20b>¶
　¶
　¶
　¶
　¶
　¶
　¶
　¶
　文苑英華巻六百六十七¶
