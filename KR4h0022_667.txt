# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:58.857338
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷六百六十八
<pb:KR4h0022_WYG_667-1a>¶
欽定四庫全書¶
　文苑英華巻六百六十八　宋　李昉等　編¶
　宰相中¶
　　與崔中書圓書一首　上鄭相公書一首¶
　　代竇中丞與襄陽于相公書一首¶
　　與蕭相公書一首　　與常相公書一首¶
　　與元相公書一首　　賀外舅崔相公書一首¶
　　　與崔中書圓書　　　　　　蕭頴士¶
<pb:KR4h0022_WYG_667-1b>¶
違奉累月(一作/載)伏増馳結首冬漸寒伏惟相公尊體動¶
止康裕敬想表妹珍儀外甥休慰時事孔棘出於慮外¶
京邑傾淪主上遷播率土臣子銜涕痛心相公應期降¶
徳康濟危難保翊聖躬乂安社稷勲踰曩昔道貫前修¶
海隅蒼生孰不幸甚況在舊(一作/親)故榮庇特深某自中¶
州隔越(一作/圯携)流播漢隂遂至江左淮南節度使召掌書¶
記兼補此官覊窘之辰幸忝俸禄然任翰墨罕叅籌議¶
徒懷所見莫獲申述竊惟二京未復祅氛方熾靈武太¶
<pb:KR4h0022_WYG_667-2a>¶
原雖稱官軍甚盛而两河南北無月不遭冦禍頃者濮¶
陽東平中都郾城相繼失守靈昌潁川皆累戰之餘今¶
未解圍上蔡汝南近又奔潰虢王之鎮河南亦有政刑¶
而百城饑乏兵力未振河北自六月不聞克㨗井陘路¶
亦云未通河東絳郡復傳先䧟淮南山北境内賊壘户¶
寡人貧徴促幣竭衆心危懼莫有固志則兵食所資獨¶
江南两道耳楚越之地衆山積阻江湖浩漫樂興永嘉¶
南通嶺表北至吴㑹皆境瀕巨海自古平日常備不虞¶
<pb:KR4h0022_WYG_667-2b>¶
中原或擾無不盗賊為患固宜察其要害増以兵力擢¶
文武良才以鎮捍之先奉七月十五日勅盛王當牧淮¶
海累遣迎候尚承在蜀今副大使李中丞華胄茂徳平¶
時良守清静臨人貪暴斂跡雖古龔黄邵杜之化無以¶
先之然與今時經畧頗不甚稱所蒞謹守科條愛惜府¶
庫江淮三十餘郡僅徴兵二萬己謂之勞人將卒不用¶
統攝軍士未嘗訓練淮左江東三十餘郡無一良二千¶
石豈惟不才乃皆中人以下之不逮其間敗衂畧難勝¶
<pb:KR4h0022_WYG_667-3a>¶
述比者吴郡晉陵江東海陵諸界已有草竊屯聚保於¶
洲島剽掠村浦為害日深若朝廷不時遣賢王即就鎮¶
求選博通宏畧之士以輔佐之特許不計階次超㧞才¶
雄以居將守倘一朝勍冦南侵陵蹈淮涘衝要缺繕完¶
之備甲兵無抗擊之利江海餘孽因而嘯聚則長江之¶
南亦從此而大潰矣復何觀舋虜庭指日清蕩哉某雖¶
不敏嘗覽舊史見古今成敗之䇿江山(一作/山川)險易之勢¶
多矣忝職幕賔(一作/中)言不見録長宵嘆息不覺飲淚方¶
<pb:KR4h0022_WYG_667-3b>¶
思虞詡之任朝歌見疑守將古今一也幸他日風塵早¶
辱惠愛今雖卑賤禮數懸絶仰惟無大故則不棄之義¶
或當未賜踈擲耳銜憤萬里逺陳短見亦惟相公留聼¶
無忽尚書房公門下崔公往不自意並承盛徳一顧之¶
末然若非相公為小人貧賤之交不敢輙申狂簡輕冒¶
抵觸書不云乎三后叶心同底于道亦何必人人别䟽¶
哉在相公言之耳親弟某乙乆在廵内或垂記識自多¶
故以来信問阻絶酸心痛骨未期一見時惟以小人承¶
<pb:KR4h0022_WYG_667-4a>¶
舊愛之故惠提奬之私非所敢望如或以公乗使江淮¶
獲一親集死生骨肉不勝幸甚未由拜賀無任下情謹¶
因賀赦使附狀不宣蕭某頓首¶
　　　上鄭相公書　　　　　　　歐陽詹¶
將仕郎守國子監四門助教歐陽詹謹齋沐緘書再拜¶
遣𨽻子弟獻於相公中衢之車下庻及乎閣下當今主¶
上聖明(文粹/作哲)宰輔賢明可行已行可止已止其或未行¶
未止非不知也非不念也未可行而未可止也詹愚蒙¶
<pb:KR4h0022_WYG_667-4b>¶
欲陳所知(集作/見)則在知之之後念之之内矣不敢復言¶
(文粹作亦/何敢言)今斯有言自言而已人有百行修萬事精内¶
叩潜鳴外聼無聲非不願用而人不用非不願旌而人¶
不旌雖和平之代至老至死者相公以為有之乎詹將¶
十有十百有百千有千也何以苦知自近之耳詹常讀¶
論語得孔子曰古之學者為已今之學者為人傷時之¶
學者不由所學矜所學也詹雖不敏傷竊如之况禀羔¶
羊鴻鴈之性未資訓導而敬順和合乎教者十或四五¶
<pb:KR4h0022_WYG_667-5a>¶
潔身畏人直(文粹/作負)拙自守始亦以孝弟忠信約禮從義¶
人生合爾博文逰藝行義修詞人生固然殊不以有為¶
而為也幸屬昭代以此官人敬趨條目遂希銓擇五試¶
於禮部方售鄉貢進士四舉(集作/試)於吏部始授四門助¶
教夫人百行庶幾萬事留心不仕則已仕則冀就髙衢¶
逺途展其素蓄垂名於後代播美於當時非徒利斗粟¶
希片帛救寒暑給朝夕也所以利斗粟希片帛者不以¶
(文粹/作能)無之其將百行庶幾萬事留心之流别行也(三字/集粹)¶
<pb:KR4h0022_WYG_667-5b>¶
(作有所/分别)詹非斯人之徒歟其慕彼人之徒歟企夫髙衢¶
逺途也噫四門助教限以四考格以五選十年方易一¶
官也自兹循資歴級然得太學助教其考選年數又如¶
太學若如之則三十年矣三十年間未離助教之官人¶
夀百嵗七十者稀詹今四十年有加矣更三十年於此¶
是一生不覩髙衢逺途矣况先三十年孰知存亡哉其¶
或素蓄當在重泉之下矣忖已方人所以知百行修萬¶
事精内叩潜鳴外聼無聲非不願用而人不用非不願¶
<pb:KR4h0022_WYG_667-6a>¶
旌而人不旌雖和平之代至老至死者十有十百有百¶
千有千也嗚呼今之髙懸爵禄廣設名位實待乎徳行¶
與乎能事也徳行也者孝悌也忠信也不可於公堂斯¶
湏而得試也湏漸乎父母昆弟之言洽乎州閭鄉曲之¶
譽詹逺人也父母昆弟居萬里之外州閭鄉曲在三江¶
之南孝弟之言無由漸朝廷之耳忠信之譽莫得洽闕¶
下之聞也能事也者秉持也應奉也不可虚處無任而¶
而得呈也湏形乎政令裁制(集作/製)之庸著乎伎(集作/技)藝¶
<pb:KR4h0022_WYG_667-6b>¶
使才之致詹冗官也政令裁制(集作/製)一月两衙之謂伎¶
(集作/技)藝使才二奠陪行音航而已秉持之庸不可形考¶
課之目應奉之致是亦絶著選能之見也縱有顔閔之¶
徳㳺夏之學宰我之政事夫子之文章其於是也但父¶
母昆弟自相知州閭鄉曲自相許於海隅嶺徼其奈拳¶
拳之身何夫大田斯穫而有遺秉則滯穗也萬秉稀一¶
萬穗稀一詹豈遂當其一乎是(集作/且)天地也命之翅必¶
與之羽翮副其巨細使得飛也命之足必與之蹄蹠稱¶
<pb:KR4h0022_WYG_667-7a>¶
其短長使得行也若命之翅而不與之羽翮與之而巨¶
細不相副飛則墜若命之足而不與之蹄蹠與之而短¶
長不相稱行則(文粹/作必)顛命適遺之墜與適遺之顛則如¶
無命無與也其庸愚不知造物之㫖者視之則不足(集/作)¶
(之/)怪其賢明深探理源者其謂天地何且邦國也勸人¶
以德行用錫之爵禄必契其分量使得行道也聳人以¶
能事用錫之名位必權其輕重使得榮身也若勸以德¶
行不錫爵禄錫之而分量不相契道則屈若聳以能事¶
<pb:KR4h0022_WYG_667-7b>¶
而不錫之名位錫之而輕重不相權身則辱勸適遺之¶
屈聳適遺之辱則如無勸無聳也其庸愚不知政化¶
之㫖者視之則不足(集作/之)怪其賢明深探理源者其謂¶
邦國何(集如此英華作其謂/天地何邦國也恐非)詹代居閩越自閩至於呉¶
則絶同鄉之人矣自呉至於楚則絶同方之人矣過宋¶
由鄭踰周到秦朝無一命之親路無回眸之舊猶孤根¶
寄不食之田也人人耕耨所不及家家溉灌所不霑其¶
擢乃條枝成乃華實者上天至仁之膏澤厚地無私之¶
<pb:KR4h0022_WYG_667-8a>¶
陽春乎相公為上天之霖雨佐厚地之發生也何以處¶
詹焉夫舉善不遺於㣲陋用能必盡其材器真宰相之¶
任也自唐及虞有其人自夏及商有其人自周及秦有¶
其人自漢而降(集作/還)無代無有洎國朝歴歴可數也相¶
公能以詹為手下濫觴乎似善斯升真善以至似能斯¶
㧞真能以來古人行此天下歸仁也相公行之哉今則¶
猶古筭度途逺蒼黄造次詹惶恐再拜¶
　　　代竇中丞與襄陽于相公書　吕　温¶
<pb:KR4h0022_WYG_667-8b>¶
某經術無取丘園自屏所期全拙豈敢近名二十五丈¶
汎愛博容不遺孤陋申以通家之好遇以國士之禮分¶
漸入堂(集作/室)契辱忘年猥䝉(集作/賜)吹嘘謬假鱗翼遂得¶
價重江左(集作/右)名聞天朝起家拾遺再命柱史時丁變¶
故命偶屯艱孤鱗方困於蹄涔窮鳥思(集作/再)歸於仁徳¶
果䝉奏領列郡擢倅三軍不汝瑕疵見容於嵗月同我¶
休戚每形於話言身計皆奉良規家事悉資全力然後¶
表逹宸聼推致周行南宫劇曹踐不終嵗憲府雄秩㧞¶
<pb:KR4h0022_WYG_667-9a>¶
於常倫内顧庸虚敢云自致魏賢子夏宣尼之道彌彰¶
(集作/尊)漢用淮隂相國之言始重徒以才負知己名懸古¶
人致逺之效莫彰貽羞之責斯及敢不砥礪㣲分激昂¶
前途以明主(集作/君)今日之恩資大賢積時之譽庶乎有¶
立少答所知豈敢以尺素為榮而負平生之論伏惟有¶
以鑒察郡榻諸生戎旃故吏推奬恩重生成感深瞻望¶
門闌未獲拜謝銘戴兢愓莫知所裁拳拳下情紙筆難¶
具某再拜¶
<pb:KR4h0022_WYG_667-9b>¶
　　　與蕭相公書　　　　　　　于　邵¶
相公閣下某以抱舋遐荒殘魂未絶偷度時刻倐忽四¶
年伏以宗社未安兇逆猶在才無取入死雖莫由天地¶
之中甘為棄物豈意當此之日逢相公安撫之時狂夫¶
之言猶有一得蒭蕘見納庸可庶乎伏惟相公秉鈞戡¶
難道冠伊吕方期除天地之害更造生靈之本故詔書¶
曰則如親臨又曰其代予言大哉倚頼斯可畏也安得¶
因循故轍返顧於身乎奉相公之憂深入骨髓矣聖上¶
<pb:KR4h0022_WYG_667-10a>¶
纉序鴻業於今六年將求昇平初若不及以無賢相左¶
右虧我聖道近二三年有執事者蔽主之耳目結囊容¶
身内懷姦忌外擅威柄衣冠為之側足道路不敢偶語¶
衆叛人離遂有今日相公所自見知既不能誅𢎞羊以¶
謝天下則今之所急者皆在相公彀中耳况居儲后之¶
婣重受台廷之寄國敝身敝國安身安既湏以形迹逺¶
嫌又湏以直道見節為相公之福深以為難是即疏家¶
知止馬氏不侯至今髙人借以為誡斯為上矣如或急¶
<pb:KR4h0022_WYG_667-10b>¶
於救世雖不獲已道徳刑政仁義干戈任權重輕惟精¶
惟一斯為次矣此外滔滔者皆是非愚所知今大盗未¶
誅群冦更起其可處置者惟兩江半淮三蜀五嶺而已¶
其中最切者請舉尤以明之每道皆有客軍本在同心¶
平難側聞將校謀勝監軍爭長節度歛手金多者雖敗¶
即安無金者讒入則退戰勝攻取未之前聞為今之計¶
莫若監軍一切且停客軍權屬節使申明本管無得相¶
干然後慎選良將文武兼偹委之鎮撫希在萬一餘則¶
<pb:KR4h0022_WYG_667-11a>¶
歴在相公目前不敢煩於簡翰負累憂危年垂七十沉¶
痾積疹四十餘年自到炎方幸未及死豈合以國家大¶
務言逹相府乎實以故韋吏部有忘言(疑作/年)之分嘗約¶
以相公今日之望每恨生死契闊不盡曩時之期拳拳¶
之心皎如白日良友雖殁情豈忘乎伏䝉每賜書問亦¶
承念及微命恃此不恐輙冒威嚴其是與非不在小子¶
又自悲者平生志業身退毁隨紛紛世情鮮不乗便浮¶
石沉木自古而然煢煢萬里誰能(一作/為)識察敢託相公¶
<pb:KR4h0022_WYG_667-11b>¶
門䦨之舊輙書當時得罪之由再煩視聼具如别狀因¶
宋侍御上垂詳覽又嘗内省自卜者審既已衰暮又昧¶
時用前年病熱逺視不審去夏罹瘴近聼不聞疲憊之¶
餘難於尸素伏乞曲賜恩波放歸田里傳家就木不夭¶
天年九原之下期以贖責甚大惠也如以歸田聞奏無¶
端即乞以檢校閒官為請許令隨便養病免死殊俗又¶
大惠也伏念斗筲之器湏當承乏之用任過其量自合¶
速辜然於其中有可恕者且獲戾之始實謗為(一作/為謗)深¶
<pb:KR4h0022_WYG_667-12a>¶
不䝉鞫問至今為累若不然者豈三人同罪而一身受¶
罰將鎮列曹㑹府袁髙遷牧名藩由此而言痕累未盡¶
每一念至驚危貫心豈無知人誰為言者今之所祈恕¶
者屬鴻恩宥過掩瑕滌穢亡官失爵猶䝉収叙况身佐¶
州端秩猶五品乞從反褐以贖前愆免入量移再罹降¶
黜餘生願畢瞑目如歸甚幸又事有失於知退而終可¶
言者竊以聖上建元立極之初每事驅䇿雖無塵露之¶
效頗傳潤色之美有冊皇太后尊號聖神文武尊號皇¶
<pb:KR4h0022_WYG_667-12b>¶
儲宜建之制皆泥金檢玉著之國史其餘則北蕃西戎¶
詔䇿文誥無大無小何宻何踈侯王將相出入中外數¶
年之間事無虚日皆承特㫖俾以發揮聲猷(一作/教)所浃¶
必由是也豈唯叨竊之幸實為不朽之幸矣昔隋文帝¶
謂楊素牛𢎞曰薛道衡老矣宜使朱門列㦸薛公謝恩¶
且辭無功隋文詔曰自吾有寳位國家大事皆爾宣行¶
豈非大功也薛公乃受賜愚雖才不逮薛而焯叙盛明¶
過於薛逺矣願以簮履之念得遂丘園之請追前奨㧞¶
<pb:KR4h0022_WYG_667-13a>¶
(一作/後)雖死猶生伏願相公深納焉沉迷鄙敗不知忌諱¶
馳魂愓慮退不自安死罪死罪¶
　　　與常相公書¶
相公閣下自蒼生允望帝載緝熈大小仲父四方風動¶
既絶横議且無多聞幸甚幸甚邵復何幸又當此時之¶
則然命乃未偶通塞之分併在去年則相公首薦之恩¶
鄙夫膺受之美徒拭人目孰知其心是以區區子牟不¶
敢忘闕而又自惜昔嘗陪相公鄉里之舉時應神州甲¶
<pb:KR4h0022_WYG_667-13b>¶
乙之選其餘馳逸足揮勁翮修容哦哦來以干進者葢¶
千百數在公堂預鹿鳴之宴猶不可得况㑹府鸎遷之¶
地者乎相公當時傑然於(一作襄/然居)天下第一愚實不佞¶
忝從斯列六子登科又厠其數凡我連茹世論以榮皆¶
因依相公用白粉黛是乃降神惟嶽有開必先右掖司¶
言中均典翰出入承盼從容十年啓沃之由自此而始¶
則知輔弼之道在天非人嗚呼同時之人零落向盡彭楊¶
李賀冥寞何之今相公宰平天下而鄙夫拘束邊外獨不¶
<pb:KR4h0022_WYG_667-14a>¶
得一親顔色更露腹心則漢庭於相公何厚哉是以内¶
省可知命焉是以垂頭塌翼不敢思奮况家事未畢立¶
錐無地男可從官女可許笄耳順之年馳復思滿名位¶
日退沉痾嵗深君臣之道天人之際心雖如丹誰表赤¶
實此皆鄙夫與相公今日之事也豈無他人在我同志¶
而已况相公無失其親無失其故二江之上獨立無親¶
一麾以還未之有故舉目生憤傷如之何未知相公何¶
以留念悲趙武之視䕃感伍員之逆施拳拳之心欲罷¶
<pb:KR4h0022_WYG_667-14b>¶
不忍伏願體道垂統加飡保和乗風雲之感㑹行宰相¶
之能事無寳斯位無愛斯權無念同升於朝無念若撻¶
於市咸有一徳不其盛歟方將伊臯比崇管樂論覇寧¶
展禽三黜無怨在胡廣七登何補鄙老也有知美善不¶
識忌諱逺塵視聼忠告尺書然非盡言之具庶咨道(一/作)¶
(導/)意之本所不爾者謂之何哉前漢州司田樊登兄弟¶
舊逰三十載矣相公席硯昔與之同言念無(一作/撫)塵今¶
也祗召甚大惠也因是我利攸徃(六字一作/因是利徃)得無謝焉¶
<pb:KR4h0022_WYG_667-15a>¶
邵頓首¶
　　　與元相公書¶
某月日通直郎殿中侍御史内供奉于邵頓首相公閣¶
下昨外甥右威衛録事恭軍宇文寳至奉傳慰誨不忘¶
疵賤仍及家私造化之地禮物云隔一言一盼盡為曲¶
貸既出望外不知所酧懷仁荷徳載兢載懼伏惟相公¶
膺斯(一作/期)夾輔閉心保乂尹正天下易哉為君虞友五¶
臣黄師六相匡救之分心豈異乎自經艱難常處僻陋¶
<pb:KR4h0022_WYG_667-15b>¶
外乏長䇿内罹百殃悲生於累心亦盡矣頃者覊齒隴¶
上廹諸冦戎分為係虜永絶殊俗豈意朝廷勤為官之¶
選相公垂推己之美席硯存愛風塵念舊不以䝉鄙才¶
無可觀曽微浹年再忝持憲振㧞泥滯復為人知恩深¶
提携物無所棄進慙其往之誡退累則哲之明彷徨失¶
圖罔知攸效又自悲者天倫之變禍横相次家途淪胥¶
素業無託他鄉異縣至於流離力未集事死(一作/死事)又無¶
補泣血仰天復何可言所以乗流則逝尸禄茍活國歩¶
<pb:KR4h0022_WYG_667-16a>¶
未泰斯何底寧願言掃門不可遂得伏惟相公濟代推¶
功渴日行道方將草創天下經綸時變大啓區宇再垂¶
衣裳頥神滌慮正在今日無以外物虧損遂為咎也御¶
衡持政前計不迷思廟堂之當安全蒼生之始望小人¶
之幸日月以冀然後但見鴻鵠拂摩青冥不知其極也¶
謹附監察御史蘇端啓事以干罪貽煩黷伏増惶汗¶
　　　賀外甥崔相國書¶
伏惟大方全徳自中發外藴為志氣掩為事業然則阜¶
<pb:KR4h0022_WYG_667-16b>¶
庶生物操持化權結於衆心為日固乆且大賢之出處¶
天下之否泰也故詔下之日人人相慶又早嵗獲覩皇¶
極綜論𤣥徳志孤雲賦凄風詩伏讀累日備見精慮之¶
所至言理亂者多推世運於必然殊不知弛張變化存¶
乎其人而已自古賢哲之徒或志尚不展欝湮當世長¶
嘆痛哭於是乎作伏惟以嘗所感慨申於盛明使三辰¶
光潤萬方軌道實在指顧豈逃彀中且於西漢公輔言¶
之蕭曹以清静熈帝載良平以謨明賛王業至宣帝時¶
<pb:KR4h0022_WYG_667-17a>¶
魏相通故事邴吉知大體斯皆章章可言者也洎夫張¶
蒼之律歴孫𢎞之文章韋賢之好學平當之有耻然亦¶
號為賢相抑其(文粹/作又)次焉至若匡張孔馬服儒衣冠被¶
阿諛之譏不勝其任最下則陶青劉舍莊翟趙周之徒¶
皆齷齪備位故身名偕冺夫此數子者豈不粗知君臣¶
之道古今之變哉病於無所發明保持禄位而已有時¶
無功可不謂大哀乎又古人有立徳立功立言之訓顧¶
惟多幸獲覽炳然之文又備承餘論有以見大君子之¶
<pb:KR4h0022_WYG_667-17b>¶
遣辭發慮𢎞裕溥愽者矣惟徳與功實在今日洗天下¶
之耳目復萬物之全性在大人踐而行之守而終之而¶
己不宣某再拜¶
　¶
　¶
　¶
　¶
　文苑英華巻六百六十八¶
