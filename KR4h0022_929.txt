# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:11.242002
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷九百三十
<pb:KR4h0022_WYG_929-1a>¶
欽定四庫全書¶
　文苑英華巻九百三十　　宋　李昉等　編¶
　職官三十八(縣令二/丞尉附)¶
　　蜀州青城縣令達奚思敬碑一首¶
　　并州太原縣令路太一碑一首¶
　　瀛州河間縣丞崔漪碑一首¶
　　故洛陽尉贈朝散大夫馬府君碑一首¶
　　　蜀州青城縣令達奚君神道碑　員半千¶
<pb:KR4h0022_WYG_929-1b>¶
粤以煌煌丹草非濟物之用而冊府書之粲粲白石豈¶
益國之器而史官紀之况乃六義基身四維成性風調¶
百里雨潤一方動植俟之以滋榮人倫資之以和樂使¶
仰之者若日月敬之者若神明畏之者若雷霆愛之者¶
若父母而可謂盛徳湮滅無聞於後哉君諱思敬字安¶
儼河南洛陽人也若乃二星分北掩龍沙以居宗六月¶
圖南擅鵬溟以為大實(一作/寶非)天命昌意啟我幽都帝(一/作)¶
(宗/)封始均天(一作/代)雄弱水積六十七葉凡九十九姓豫¶
<pb:KR4h0022_WYG_929-2a>¶
鄰之代分為諸國兄弟七人各統一部天倫之盛達奚¶
居上高祖遷洛有志諸華思變其風多改舊族故達奚¶
於後使姓奚焉周氏沿革復姓達奚氏矣自兹厥後可¶
畧而言曽祖諱武字文朝為玉璧大將軍東道大行䑓¶
十二將軍同華二州刺史雍州牧太師太傅太保鄭國¶
公諡曰桓于時齊氏跋扈於并鄴有遷鼎之宏志周人¶
經綸於闗輔當運斗之有功(一作/政)兩界交爭三軍&KR0205;及¶
攻守之術應變若神戰勝之方倉卒(闕/)妙由是天䑓八¶
<pb:KR4h0022_WYG_929-2b>¶
柱分作宰牧之尊帝座三台命為師保之貴大父叡太¶
子左千牛尚輦直長時高䑓漸傾曲池向平金玉滿堂¶
化為道徳瑚璉入廟直接明神早露先霜不登爵秩昭¶
考諱孝茂皇朝滑州司兵參軍易州易縣令却負盧龍¶
之塞漢(疑作/漁)陽之突騎成風前欵飛弧之門邯鄲之俠¶
客交亂君水火相濟文武兼施巨闕之前訟端自喪常¶
山之下符采生輝君則驪泉夜光虹巖朝彩籠雲罩月¶
之頴必由於尺蘖遵江及海之浪亦經於寸源叙用有¶
<pb:KR4h0022_WYG_929-3a>¶
階莫或不踐總章中以仁勇校尉守左衛率府翊衛秩滿¶
以文藝優長簡入吏部後解褐承奉郎行幽州新平縣¶
尉雖時以為美心非所好故咫尺之間無因騁馬也秩¶
滿停家積年授徵展駿足未超(一作/起)前路辭滿之後遂¶
以邱壑為心垂拱之初天命已改則天皇帝攝行君政¶
心遍區中採芳草於蘭澤省山苗於松澗迺留神陸沉¶
随方擢善二年授高陵縣主簿以舊徳起也屬西蕃不¶
靜北方多難被奏充牙道行軍司兵事不獲以遂即戎¶
<pb:KR4h0022_WYG_929-3b>¶
焉君設䇿請拔碎葉疎勒于闐安西四鎮皆知所計謀¶
存於我功在諸人授之加朝議郎行蒲州司法參軍事¶
既表裏山河股肱要壤用之惟器選擬為難君盤根錯¶
節等庖人之遊刃發伏摘奸同郢匠之揮斲紫宸迴顧¶
赤縣瞻風長安二年調補乾封丞矣(疑/)蜀岷山井絡之¶
分帝以㑹昌梁州輿鬼之躔人為繁雜相如之宅無復¶
徳音文翁之堂空餘陳跡人不見徳年代以深舊稱難¶
理斯焉是頼四年授蜀州青城縣令以人望遷之君下¶
<pb:KR4h0022_WYG_929-4a>¶
車布政推誠待物舉義壯忠貶惡除盜或謂曰不迺濶¶
乎君謂之曰前史有之舉有義者所以救貪汙無恥也¶
舉有行者所以救廢亂失道也舉廉讓者所以救分爭¶
也舉遜順者所以救横逆也舉質朴者所以救離弊也¶
舉惇厚者所以救賤賊也今若此皆有吾何已焉吾薄¶
劣實荷榮奬既承澆競之餘復當巧詐之盛若不憲章¶
古道祖述前修貞彼傾轍不遷其軌必也政成何望朞¶
月遂為明科例自形諸已以上善而包荒用中而禁暴¶
<pb:KR4h0022_WYG_929-4b>¶
曽不晦朔闔境肅清剽狡潜散謡頌攸逺聲震錦城雙¶
流為之變色徳充(集作/重)錦里八郡以之易心屬七廟靈¶
長三光復道則天推位應天嚮明以加朝散大夫承國¶
慶也將謂魯恭才識坐入司空卓茂賢明行昇大傅豈¶
馳波易逺過隙難留&KR0205;沉連石之暉遂往懸碑之路神¶
龍二年八月二十七日終於長安之義寧坊私第也惟¶
春秋五十有九惟君少懐忠義以信分為冠冕長好急¶
難以然諾為爵邑天姿孝友率性冲和虞仲寧學髙徳¶
<pb:KR4h0022_WYG_929-5a>¶
博而蒸嘗無主劉休涓帝室王門而禋祀不繼太夫人¶
隴西李氏將軍該之女有行業每以此歎之君夫人義¶
興縣君蔣氏則尚藥奉御豈之曽孫太子門郎義安之¶
女琴瑟友之同詠河洲之什蛟龍合矣共赴延平之津¶
景龍二年十月十六日終於義寧里春秋五十有一以¶
景龍三年三月十日合塟于咸陽之畢陌原禮也有第¶
二女道光柔順徳備幽閒雖裁栁絮之篇未獻椒花之¶
頌適太原郭氏左衛武亭府别將長上如玉之妻墻宇¶
<pb:KR4h0022_WYG_929-5b>¶
端肅風神爽邁温良日用忠孝生知束髪祈榮彈冠入¶
仕敢當仁於潘掾荷昔眷於戴侯爰託青烏方榮白鶴¶
南瞻渭水庶見儀天之橋北望荆山長標鎮地之固其¶
詞曰¶
龍司北溟鵬翻南海地鬱靈氣天降神宰奄有諸華遂¶
荒章亥抑推高祖正朔斯在兄弟之國七族攸昌親賢¶
胙土四姓斯光奚于陸穆衣冠紀綱西魏將末北齊竊¶
號太祖經綸玉璧是犒匪禁小賊用虞大盜累加垂(疑/作)¶
<pb:KR4h0022_WYG_929-6a>¶
(重/)秩每贈優勞守禦功多鄭國是報昏明逓運陵谷成¶
災直長垂翼有美且偲青松藹藹白雲皚皚施於易縣¶
尉有楚才(一作惟/楚有才)欽若惟君歴㳺華渚整翮理翰嘯倚¶
命侣風光融融靈青湑湑道以濟俗徳以禦侮龍飛中¶
興明□上騰五方星聚六合雲蒸朝興斯炳大夫如陵¶
翼搏風而上征倚天衢而元亨風叩京兆之郡日薄長¶
安之域白鶴崇隴青烏相塋琬琰斯勒存沒為榮¶
　　　并州太原縣令路公神道碑　獨孤良弼¶
<pb:KR4h0022_WYG_929-6b>¶
夫作徳儲祉垂裕錫羡𤣥運之符也以爵聚貴顯親昭¶
孝國令之勸也然則道先於物者靈徵速功備於人者¶
恩典異參厥命數考其慶端至哉太原茂業斯在矣公¶
諱太一陽平臨青人也其先帝嚳高辛氏孫曰𤣥元有¶
功於唐堯封路中侯建徳賜氏公即其後襲興圖紀才¶
不虚世迨於隋也曽祖襄位至上儀同三司大長秋令¶
文皇之建極大父文昇仕至左光禄大夫秦州刺史中¶
宗之紹復烈考元哲官至并州榆次縣令惇忠淑亮異¶
<pb:KR4h0022_WYG_929-7a>¶
代同節公淵凝有志度合尋表心順性命體形格訓至¶
道可憐(疑/)浮運可端造融理極得天地之全者也始年¶
八嵗丁尊夫人艱自然崩毁異日不食既孤無(疑/)睦幼¶
弟温慈誘最息更氣時務於勸誡者每推於教本舉以¶
誨人年十五讀老氏春秋精用所得不為虛學以先䕃¶
補太廟齊郎歴衛益齊三州司功參軍思其官㑹其要¶
雖决恒務有𢎞大猷所去之邦服其理尋擢授并州太¶
原縣令故相國河東公張嘉貞時典此郡以公諫納今¶
<pb:KR4h0022_WYG_929-7b>¶
古風韻&KR0347;朗嘗宻謂所親曰雅通不隕今復見於斯人¶
由是有要託始不隔公禮之分矣其實為邑之政潔其¶
性源異氣齊和土壤可信出處語黙無非教焉及秩滿¶
送歸之日老幼畢至瞻望嗟涕如去其親嗚呼運及世¶
期靈歸化本春秋五十七於歸途逆旅遘疾而終時開¶
元十三年八月十三日也夫人滎陽鄭氏始州臨津縣¶
令方喬之女禮部侍郎温琦之妺清顯裔考明閨訓經¶
理于内上則是亘故得叶議純賢誕昭後慶後公十載¶
<pb:KR4h0022_WYG_929-8a>¶
而歿以開元二十三年合祔於京兆府萬年縣少陵原¶
從先塋禮也有子四人長曰兼之撫州司法參軍次曰¶
梁客蘇州海鹽縣令次曰羽客鄭州别駕咸該藴器藝¶
殂命下位季子兵部尚書冀國公贈尚書右僕射嗣恭¶
啟應前休挺傑𢎞表苞合文武為朝碩臣城朔方清嶺¶
表乾綱立西北之柱坤位正東南之極夙敷惠術實徳¶
於人六專尚書𠕅仗麾鉞於是建國命爵崇廟饗靈寶¶
應初始贈公同州刺史夫人滎陽郡太夫人今聖踐祚¶
<pb:KR4h0022_WYG_929-8b>¶
遷贈左散騎常侍幽祿之恩照融上徹貴寵之位歴乎¶
兩朝𢎞密之行光宣二詔且夫體仁居貞含徳自保大¶
道之宗也福流來𦙍克昌大業積善之應也貂冠具服¶
位光近列揚名之義也籩豆有序饗獻以時罔極之尊¶
也備兹懿典其可已焉建中三年夏五月孝孫前秘書¶
省著作郎應泊令弟懐州刺史恕前秘書省校書郎憑¶
天釁崩心血哀過性楚瘵匍匐旌樹先塋式遵無念用¶
彰不朽以良弼冀公幕府之舊見託書詞敢存實録之¶
<pb:KR4h0022_WYG_929-9a>¶
紀以成尊祖之業其詞曰¶
於祖太原貞表峩峩含為淵鑑發為中和大道有本至¶
聖匪磨雖求其約竟獲其多齔嵗執喪自然知毁友慈¶
幼弟已外之己作則三語為天百里雅器虚融時髦所¶
為名全上徳夀闋下寮後裔斯顯天監孔昭湛恩被壤¶
宜運登朝一命五馬𠕅榮八貂東南之原歴世封交(疑/)¶
重岡轉伏對闕蒼聳山色靡移松隂不動烈祖之碑孝¶
孫所奉¶
<pb:KR4h0022_WYG_929-9b>¶
　　　瀛州河間縣丞崔君神道碑　　張　説¶
蛟龍蟠乎治無雲雨而不翔君子志乎道無運命而不¶
彰然則變化者是神靈之末富貴者非徳行之本守其¶
真樂其分不其至矣世有人焉君諱漪字某博陵安平¶
人在唐為姜姓炎帝之孫也在周為崔氏齊侯之𦙍也¶
遥源長發洪河之水接於天層盤列秀太行之山拒於¶
海東觀所以美其文宗北州所以貴其清族魏冀州刺¶
史簡公諱纂君之高祖也齊散騎常侍諱觖君之曽祖也¶
<pb:KR4h0022_WYG_929-10a>¶
隋大理少卿諱世立君之大父也故祁陽令諱抗君之¶
皇考也承百代之隆慶總五徳之清淳孝友忠肅宣慈¶
恭儉好古博雅隣幾亞聖盈而若虚漠而無象非夫入¶
周公之廟升孔子之堂則憲章禮樂鮮得其門而覩矣¶
弱冠以門曹入國學舉進士母弟汲以明經同年擢第¶
大理卿張公文瓘人倫之表也目君曰昔兩劉並舉以¶
為騁二龍焉今兩雀齊飛可為儀雙鳳矣縉紳景慕憧¶
憧往來徙宅就居投刺成市若衆流之赴壑也及親而¶
<pb:KR4h0022_WYG_929-10b>¶
往盤桓利貞解褐澤州晉城尉降為光州安樂尉換蘄¶
州黄梅縣尉轉河間丞凡更三尉佐四邑體公綽之不¶
欲勵伯夷之高操臨事以簡御人以寛雖為小政必有¶
可觀故八使巡風𠕅薦清白河上遺老江濱舊使吟詠¶
餘聲祖述前事人到於今稱之若夫碧樹煙靄於江潭¶
紅荷藻耀於澤畔寶貝煙光於空浦美玉明潤於斷崖¶
不為金(集作/珍)輿瑶輦之飾前殿後池之玩誠自得焉必¶
將有賞心之所歎也况乎殿邦光國之寶樽爼柱石之¶
<pb:KR4h0022_WYG_929-11a>¶
器道為帝王師言為天下利已而税逺駕於窮轍頓髙才¶
於下位亦無懵焉固將有知音之所欷也垂拱元年奉使¶
上都遘疾終於時邕里之旅館享年六十有二夫人河東¶
裴氏湖州治中懐儉之孫滁州司馬昉之女也稟訓華室¶
作合髙門嗣徽先姑克和弟婦徳容之盛圖傳罕有喪親¶
過毁蕣華朝落儀鳯中卒於鄭春秋二十有八長安三年¶
春二月合葬於金谷鄉邙山之陽禮也北據髙岡連隴南¶
面大道禁臨上國皇州川原指掌仙門宰樹碑闕相望𤣥¶
<pb:KR4h0022_WYG_929-11b>¶
靈嘉之是安(集無此/二字)是宅嗣子曰用景龍中爵安平縣子¶
職兵部侍郎夙遭閔凶不承誨誘慎終追遠克家用譽蒙¶
聖主投奇賞異絶等超倫三顧赤墀之下三舉青雲之上¶
禄廩所資吉蠲致美實先(集作/光非)人宥十世降百(集無/百字)祥之¶
所及也永惟官不達者身不登乎明堂行不夸者名不書¶
乎史冊則韜光隠隠之緒俾後代將何述焉夫銘景鐘稱¶
茂代彼大夫之事篆豐石揚令名此孝子之志詞曰¶
維嶽建國厥生炎帝維師尚父諒彼武王古人言曰必¶
<pb:KR4h0022_WYG_929-12a>¶
齊之姜齊之丁公後有崔子因邑命族世濟其美黄鵠¶
倚歌雕龍擅史倬哉嗣武含章挺生以養䝉正用晦而¶
明混之不濁人莫能名學以崇道文以慰士(集作/志)垂其¶
雲翼坦然卑位禄逮吾親榮非我仕於皇(集作/皇皇)上帝建¶
官惟賢有人在下胡寧捨旃孰云輔徳曽不永年展矣¶
邦媛宜其家室友如樂諧皎如月出重壤既兆終天偕¶
畢北陵墳邱松檟千秋金碑石樓祇令人愁東都城郭¶
通同(集作/澗)纒絡飛橋連閣金管迭送人世之轉然兮山¶
<pb:KR4h0022_WYG_929-12b>¶
川之宛然兮徳音之(闕/)然兮¶
　　　故洛陽尉贈朝散大夫馬府君神道碑¶
　　　　　　　　　　　　　　　前　人¶
君諱某字某扶風人也其先伯益賛禹中衍御殷(集作/商非)¶
在周曰嬴在晉曰趙上卿以人歸政將軍以馬服為姓¶
緝熙乎平理重合焜燿乎伏波中水我髙祖汾州刺史¶
諱歸歡我大父鷹揚郎將諱士幹嚴考獲嘉令諱果濟¶
美惟舊宜徳於君君幼而瑰奇長有規操樂道稽古升¶
<pb:KR4h0022_WYG_929-13a>¶
堂覩奥伯父匡武撫之曰亢宗保家吾有望爾悉以先¶
人家牒圗傳付之入太學舉明經補巴西尉内憂去職¶
君四嵗而孤重集於蓼因心孺慕名教同傷歸次葭萌¶
江隘毁道攀轜號慟濤為之却蛋人哀之葺棧而濟釋¶
服調襄陽尉主進魚家絶鱻食州將魯王俾盤二白(集/作)¶
(百/)魚時其亡也遺之夫人以辭君還拜受使復王曰非¶
唯是夫又亦賢婦吾嘗其一得其二善焉長史盧幼孫¶
悦是奬也舉君清幹有聞授清城尉未往且有後命為¶
<pb:KR4h0022_WYG_929-13b>¶
河西營田判官物圡穡人藁谷洋羡皇揆其懋考績登¶
焉程務挺之軍靈夏也咨君運籌乘逓入幕獲虜數百¶
欲𠞰罄之君諫曰王者之師將徳是以討叛惟武攜逺¶
在寛搏牛之䖟不可破虱未擒伏念何逞纍因止師歸¶
策勲上柱國改温縣尉丞永淳阻饑廣提中外絶甘分¶
少約已周人既喪好逑室無嬖御夫人張氏詹事丞師¶
寂之女也敬事皇姑能佐君子娠有胎教宗如樂諧前¶
誌之美多所闕載絳都夫人王氏則天聖后姑之女子¶
<pb:KR4h0022_WYG_929-14a>¶
而夫人之母也嘗曰婦則女訓吾女有焉享年不永𤣥¶
髪徂落先時君之伯姊婦宗夫人推居廨寢事之而躬¶
處下室及亡設几筵於正寢惟明靈以女公之故憑巫¶
通夣屢寢為辭舉家懇啟久而後定嘻生則盡禮死而¶
知讓殆其神不昧乎温秩滿轉洛陽尉當周之興也版¶
都社澤郊廟禮紛嶽僎明堂京轂役重日不暇給又勑¶
君專摠徒匠凡三百有餘旬藴勞成疾耼憂損夀永昌¶
元年孟夏辛夘卒官春秋五十有七帝用悼之贈朝散¶
<pb:KR4h0022_WYG_929-14b>¶
大夫旌淑紀庸禮焉龜玉在山泉而為國寶以其靈與¶
瑞君子居下位而上達以其名與義夫是之寵有由也¶
哉葭萌之戚昭其孝也陽(集作/揚)侯息浪異類胥感襄陽¶
之饋識其潔也徳形於外聲聞於外塞垣之黨植其仁¶
也衆俘賴全將不為暴重務之役底其勤也没而益榮¶
朝不棄力有一於此猶為令徳况備舉乎豈其身將施¶
其後厥子搆據擇皆國之良也為有後之其在是乎徵¶
搆職太子僕景龍初宰長安也永惟考襲朱芾已佩䓤¶
<pb:KR4h0022_WYG_929-15a>¶
珩母氏早逝而榮不及乃讓賜階乞封先妣天子憐之¶
制贈夫人清河縣太君人謂長安能報恩矣詩云欲報¶
之徳昊天罔極此之謂也馬氏之墓世在扶風清河之¶
喪也卜宅於洛陽北(集無/此字)邙南(集無/此字)麓後君捐館因窆¶
其所夫人穴於兆之甲大夫竁於域之庚今龍集戊申¶
將返塟故國君執友禮部侍郎嚴善思諗之曰夫子之¶
逝一終八辰精氣其存親壤石矣吾嘗相二土(集作/上)從¶
新其愈乎且不戀本達不合塟古神尚休無咎變有夣¶
<pb:KR4h0022_WYG_929-15b>¶
先君者與其言叶於是祗率嘉話即安成規堙雙墳溝¶
四塹傍建祠宇前勒豐碑茫茫天地永懐長畢誰居後¶
之人匪唯是四時蒸薦之事所以觀百代祖宗之烈其¶
詞曰¶
昻昻大夫有邈其致洽聞膚敏賙窮錫類行實廻川清¶
能改位佐邑惟五安人則四多稼穰邉昌言扈帥比義¶
后稷勤官沒地戱欷天朝毳衣以襚我有令徳追啟清¶
河宜家族揉主祭神和親戚光貴劔盖金歌相從先後¶
<pb:KR4h0022_WYG_929-16a>¶
樂此山河¶
　¶
　¶
　¶
　¶
　¶
　¶
　¶
<pb:KR4h0022_WYG_929-16b>¶
　¶
　¶
　¶
　¶
　¶
　¶
　¶
　文苑英華巻九百三十¶
