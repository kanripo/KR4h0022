# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:57.893740
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷六百四十四
<pb:KR4h0022_WYG_643-1a>¶
欽定四庫全書¶
　文苑英華卷六百四十四　宋　李昉等　編¶
　陳請¶
　　請亡母邑號狀一首¶
　　請公除狀三首¶
　　論清舜廟狀一首¶
　　處州請隨例行香狀一首¶
　　請施行六典開元禮狀一首¶
<pb:KR4h0022_WYG_643-1b>¶
　　奏新羅請廣利方狀一首¶
　　請孫守亮代男行營事狀一首¶
　　為南承嗣請從軍狀一首¶
　　請行軍司馬及少尹狀一首¶
　　奏請不叙録將士狀一首¶
　　奏請東都洒掃狀一首¶
　　閑廐使奏判官改名狀一首¶
　　請立前節度使李徳裕徳政碑文狀¶
<pb:KR4h0022_WYG_643-2a>¶
　　　為長安馬明府亡母請邑號狀　宋之問¶
臣亡母在於(一作/属在)外戚夙忝末姻不䕃慶雲早先朝露¶
臣髪膚遺體是亡母所生金紫通班乃聖朝所賜臣每¶
服一輕妙甞一甘鮮何曽不逺媿劬勞近慚榮寵又見¶
同列有太君拜邑命婦入朝臣早孤偏不勝感羡母因¶
子貴幸者何多禄不及親臣獨含恨眀年某月改葬有¶
期私門大事莫踰于此臣内寡材術謬忝朝恩外無愆¶
尤夙承母訓郡縣之號翻及臣妻哀榮之禮不霑臣母¶
<pb:KR4h0022_WYG_643-2b>¶
臣生不侍養歿未追榮若懼不敢祈㤙偷生以安厚禄¶
儻歸泉壤何對慈顔臣死罪死罪臣凖某年月日制令¶
加一階伏乞廻臣此階追贈亡母又臣身死之後合有¶
皷駕出郊在臣何顔存歿叨僣亦許臣亡母用臣威儀¶
臣身當以籧篨存榮死足所祈越禮罪實干誅伏惟陛¶
下孝理寰瀛仁及草木皇室之戚軒冕盛于前朝太后¶
之親㤙澤踰于曩日臣幸遇非常之主敢祈不次之㤙¶
伏乞陛下少念葭莩垂哀犬馬回臣休寵以慰營魂則¶
<pb:KR4h0022_WYG_643-3a>¶
今日以前報恩於亡母自茲以後盡命於聖朝無任慊¶
懇悲慕之極謹進狀陳請以聞¶
　　　為政事請公除狀　　　　　蘇　頲¶
臣等聞䘮禮俯就所貴從冝古先哲王莫非孝子則知¶
服紀漸變以至於除既除之後無不從吉祔即吉祭示¶
不可踰頃者正自山陵奉安宗廟終服變禮今則其時¶
執而不行將何用禮伏惟皇帝陛下孝思罔極首冠禮¶
經然以神器至公理循故實今尚未臨正殿猶御慘衣¶
<pb:KR4h0022_WYG_643-3b>¶
夫以安上理人莫善於禮今若順情廢禮何以正人群¶
下顒然不知所措臣等謬陪樞宻輙敢陳祈伏乞以禮¶
制情式遵常典無任悚迫之至¶
　　　二¶
臣等伏奉墨制固違羣情(一作/請)未許公除臣等茫然罔¶
知攸措臣聞孝者貴合道禮者貴從宜合道始可行孝¶
從宜始可逹禮况先皇遺㫖行孝者共遵國朝舊章逹¶
禮者同守非宜將焉用禮違命豈得稱孝伏以至尊之¶
<pb:KR4h0022_WYG_643-4a>¶
制與凡庻不同故易月更除以時漸降山陵既畢謂之¶
反虞宗廟當祔無不從吉今若除不易月降不以時豈¶
得虞而不祔尚居䘮服所以先儒執禮適變而除王者¶
從權將除必降伏惟聖懐永慕雖増罔極故事不逺孰¶
可虧違臣等至愚期於死請¶
　　　三¶
臣等愚昧頗觀禮典數百年來漢晉間事主天地者不¶
以私廢公行䘮紀者故以日易月貞觀之後三宗遺訓¶
<pb:KR4h0022_WYG_643-4b>¶
著在實録垂之不朽匪臣等敢率下情屢希上逹伏以¶
聖懐罔極孝思永慕失人祗之大願持曽閔之小節使¶
祖宗之禮家國成規陛下因而違之臣等固知其不可¶
皇極神器天下至公曠時不親衆務皆闕阻群情非順¶
也顒顒億庶仰望天光徂夏及秋旬有四月陛下何以¶
承顧託何以撫黎元臣等惶然不知忌諱敢昧死陳請¶
冀垂昭納明日望於别次視事以寧臣子荒迫之心¶
　　　論清舜廟狀¶
<pb:KR4h0022_WYG_643-5a>¶
右臣謹按地圖舜陵在九嶷之山舜廟在太陽之溪舜¶
陵古老已失太陽溪今不知處秦漢以來置廟山下年¶
代寖逺祠宇不存每有詔書令州縣致祭奠酧荒野㳟¶
命而已豈有盛徳大業百王師表沒投(集作/於)荒裔陵廟¶
皆無臣謹遵舊制於州西山上已立廟訖特望(集作/乞)天¶
恩許蠲免近廟三五(集作/一兩)家令歲時掃(集作/拂)灑以(集作/示)¶
為恒式豈獨表聖人至徳及於萬代實欲彰陛下𤣥澤¶
被於無窮謹録奏聞(勑依/)¶
<pb:KR4h0022_WYG_643-5b>¶
　　　處州請隨例行香狀　　　　齊　映¶
右準式文臣當州不在行香之數伏以聖朝𢎞孝御下¶
崇徳追先凴法力于傳香表永懐於率土下垂甲令旁¶
感物情臣州稍以遐逺比于列郡遂漏㤙私俱成亭育¶
之中獨隔情禮之外况語桂廣則道里猶近並接衢婺¶
則州望悉同推於等夷倍切誠懇又垂白之老一命之¶
士或生於開元天寳或逮事肅宗代宗從頂至足生成¶
是頼五月六月思慕彌深方當感切之辰難抑衆庻之¶
<pb:KR4h0022_WYG_643-6a>¶
意臣又以國家榮建寺觀繼度緇黄所種田疇已為優¶
厚食時受供皆荷殊恩忌辰脩齋當兹别給如䝉聖澤¶
許同隣州應縁香燈所需皆率官吏取足於刺史以至¶
末班輕减俸錢敬脩法事庶使山越遺老咸覩漢儀海¶
郡具僚率由唐典無任至誠至懇之至¶
　　　代鄭相公請删定施行六典開元禮狀¶
　　　　　　　　　　　　　　　吕　温¶
右臣聞化人成俗莫大於禮樂垂統建中必資於制度¶
<pb:KR4h0022_WYG_643-6b>¶
然而忠敬有弊質文異數群儒之得失蜂起歴代之沿¶
革絲棼或榮古而漏今名實交䘮或違經而便事本末¶
相忘或煩雜(集作/䙝)以為詳或闊略而(集作/以)為要未聞折¶
𠂻以叶通方國家與天惟新改物視聼太宗拯焚溺之¶
餘粗立統紀𤣥宗承富庶之後方暇論思爰勑宰臣將¶
眀睿㫖集儒賢於别殿考古訓於秘文以論材審官之¶
法作大唐六典三十卷以導(集作/道)徳齊禮之力作開元¶
新禮一百五十卷網羅遺逸芟剪竒邪亘百代以旁通¶
<pb:KR4h0022_WYG_643-7a>¶
立一王之定制草奏三復祗令宣示中外星周六紀未¶
有明詔施行遂使祭䘮冠婚家猶異禮等威名分官靡¶
成規不時裁正貽弊方逺伏惟睿聖文武皇帝陛下恢¶
纂鴻業升于大猷雷霆奮有截之威日月廓無私之照¶
三叛就戮四夷來賔牛馬放(集作/散)於農郊兵革藏於武¶
庫嚴禋上帝祗受鴻名惟懐永圖不自滿假昧爽聽政¶
子夜觀書處成功而弗休率(集作/求)至理若不及毎懐經¶
始則知貞觀之難言念持盈思復開元之盛臣謬沗宻¶
<pb:KR4h0022_WYG_643-7b>¶
(集作/樞)務兼掌圖籍無能輔弼(集作/匡補)已負於恩私有所建¶
(集作/發)明豈先於典禮伏見前件開元禮六典等聖(集作/先)¶
朝所制欝而未用奉揚遺羙允屬欽明然或損益之間¶
討論未盡或弛張之間宜稱不同將貽永代之規必俟¶
(集作/候)不刋之妙臣請於常叅官内選學藝優深理識通¶
逺(集作/敏)者三五人就集賢院各盡異同量加删定然後¶
敢塵(集作/冀紓)睿覧特降徳音明下有司著為恒式使公私¶
共守貴賤遵行苟有愆違必正刑憲如此則軄官有制¶
<pb:KR4h0022_WYG_643-8a>¶
將興濟濟之詩風俗大同坐致熈熈之詠見可而獻知¶
無不為輙瀆宸嚴伏増隕越謹狀¶
　　　代淮南杜司徒奏(集作/論)新羅請廣利方狀¶
　　　　　　　　　　　　　　　劉禹錫¶
淮南節度觀察處置等使勑賜貞元廣利方五巻右臣¶
得新羅賀正使抃(集作/朴)如言狀稱請前件方狀一部將¶
歸本國者伏以纂集神効出自聖𠂻藥必易求疾無隐¶
狀搜方脉之秘要拯生靈之夭瘥坐此華胥咸躋仁夀¶
<pb:KR4h0022_WYG_643-8b>¶
遂令絶域逖聼風聲羙茲豐功爰有誠請以其久稱藩¶
附素混車書航海獻琛既以通於華禮釋疴蠲疾(集作/癘)¶
豈獨隔於内(集作/外)區正當四海為家冀覩十全之効臣¶
即欲冩付未敢自專謹録奏聞¶
　　　請孫守亮代男行營事狀(代郭/子儀)于　邵¶
右臣前日靣奉進㫖前件男領兵馬赴靈州伏以朔方¶
軍幕宿將頗多任以兵權合先勲舊非獨藉其時望亦¶
以厭伏衆心男晞年纔成立素不更事雖薄閑騎射而¶
<pb:KR4h0022_WYG_643-9a>¶
未有智謀軍政弛張或非詳練昨縁逆徒在近畿甸多¶
虞令統先軍以當大敵倉皇之際不可固避畢力捐軀¶
幸摧堅陣此天威所及非童子有成欲速赴邊陲實恐¶
未堪專任右廂兵馬使開府孫守亮出身入仕皆在軍¶
行將校畏威士卒懐惠智能料敵勇可摧兇使與渾日¶
進同行必冀免貽聖慮又男晞自幼及長首末隨臣常¶
在私庭未曽逺行深願容其澣濯許以旬月休閑他日¶
更有任使敢不奔波道路臣位崇寄重効淺恩深常恐¶
<pb:KR4h0022_WYG_643-9b>¶
委任失人以速官謗知子者父敢不上陳伏乞天慈俯¶
哀誠請¶
　　　為南承嗣請從軍狀　　　　栁宗元¶
故某官贈某官某乙男某官某乙右臣亡父至徳之歲¶
死節睢陽陛下毎降鴻恩必加褒寵臣自七歲即忝班¶
榮垂五十年常居禄秩再守遐郡績用無成終貽官謗¶
甘就嚴譴無以負荷先志報効殊私以慚以懼隕越無¶
地伏見某月日勅以王承宗負恩干紀命將徂征雷霆¶
<pb:KR4h0022_WYG_643-10a>¶
所加殘(集作/殄)滅在近臣竊不自揆思竭忠誠願以(集作/預)¶
一卒之任以荅百生之幸庶得摧(集作/推)鋒觸刃摩壘搴¶
旗冀獲盡於㣲誠儻不墜於遺烈踴躍之至夙夜靡(集/作)¶
(不/)寕敢希皇明俯鑒丹懇臣聞周官考藝國子置車甲¶
之司漢道推恩孤兒備羽林之用千秋思奮於事越仲¶
孺期死於奔吳義激君親名高竹帛臣雖無似有慕昔¶
人雖身塗草野死而不朽披肝瀝血昧死上陳無任懇¶
迫憤激(集作/忠憤)之至謹録奏聞伏候勅㫖¶
<pb:KR4h0022_WYG_643-10b>¶
　　　請行軍司馬及少尹狀(為人/作)　令狐楚¶
右臣適䝉恩奬獲守方隅力小任大常憂敗累伏以行¶
軍司馬相副之軄知府少尹共理之官未得其人久空¶
此位毎均平征賦繕理邉陲實藉通材以分重寄伏惟¶
陛下察臣心之墾欵知軍務之殷繁選於中外為此别¶
貳陛下所用即臣所知茍獲同心庻無闕事謹遣某官¶
奉狀奏請¶
　　　為滎陽公奏請不叙録將士狀　李商隐¶
<pb:KR4h0022_WYG_643-11a>¶
使當道將士及管内昭賀等州軍士共二千一百二十¶
六人凖去年五月五日制叙勲階使司去今年四月二¶
十五日具將士姓名及甲授年月日申省訖右臣當道¶
將士等逺當戎寄式控遐陬乗觧愠之和寕親矢石望¶
拱辰之列實隔煙波近者朝廷奄靖北方惟荒東道當¶
隂山之哭虜靡効纎埃及天井之摧㐫不横寸草徒以¶
皇帝陛下非煙結彩(集作/䕃)滚露流光向明纔及於鳳樓¶
布澤逺霑於蠻徼固合同承國慶共禀朝榮伏以當管¶
<pb:KR4h0022_WYG_643-11b>¶
近無豐年亦經小水海上有分屯之卒邕南有未返之¶
師歉冗食於居人困裹糧於戎士臣初叨亷問方切拊¶
循雖拾級升階各思受寵而濡毫執簡無以為資仰慮¶
後期敢忘積懼伏見比者諸道有物力未足者聖恩洪¶
貸許且權未叙録竊縁徃例冒此上陳伏冀天慈曲垂¶
矜許臣與將士等無任感激冒昧戰越之至¶
　　　為楊賛善奏請東都洒掃狀¶
右臣先臣贈太保其茔在河南縣界臣自終䘮紀便㕘¶
<pb:KR4h0022_WYG_643-12a>¶
朝倫三年賛道於宫庭千里違離於墳墓竊惟令式合¶
許芟除追逺興情敢希榮於陸曄報恩未死寕自誓於¶
羲之伏乞聖慈特從(一作鍳/集作允)丹懇¶
　　　為閑廐使奏判官韓勵改名狀¶
右前件官名與再從叔故媯州㕘軍自勵向下一字同¶
伏以韓自勵頃因官遊殁於幽朔覊孤未返親黨莫知¶
近始言歸因之合族雖為子之道則慎更明於已孤而¶
諸父之(集作/具)來固難舉諱於其側伏請改名融謹録奏¶
<pb:KR4h0022_WYG_643-12b>¶
聞伏聼勅㫖¶
　　　請立前節度使李徳裕徳政碑文狀¶
　　　　　　　　　　　　　　　張次宗¶
右伏以勲著王室者則銘於景鍾功及生人者則刋於¶
樂石故扶風存必拜之地峴山有墮(一作/墜)淚之思固有¶
舊章盖無虗羙竊以李某纉慶相門服膺儒業得卻縠¶
詩書之學兼祭遵儒雅之風自授任坤方鎮安全蜀亭¶
戍多警災旱相仍外有定戎(一作/鎮定)之功則城栅相望内¶
<pb:KR4h0022_WYG_643-13a>¶
有繕完之備則器甲維新強㓂將罷其東漁隣敵自止¶
其南牧况今令(一作/收)行屬郡威肅連營來暮之謡已彰¶
於昔歲去思之羙無謝於古人今合境同詞諸郡獻狀¶
雖黄覇入用寵方盛於登賢而鄧侯不留情猶深於愛¶
樹臣謬當交代備聞政能願嗟卧輙之情特允紀功之¶
請無任云云¶
　¶
　¶
<pb:KR4h0022_WYG_643-13b>¶
　¶
　¶
　¶
　¶
　¶
　¶
　¶
　文苑英華巻六百四十四¶
