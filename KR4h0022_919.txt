# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:10.670739
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷九百十九
<pb:KR4h0022_WYG_919-1a>¶
欽定四庫全書¶
　文苑英華卷九百十九　　宋　李昉等　編¶
　職官二十七(刺史/一)¶
　　周柱國楚國公岐州刺史慕容寧碑一首¶
　　周兖州刺史廣饒公宇文常碑一首(兖州當作商/兖州下同)¶
　　唐恒州刺史建昌公王義童碑一首¶
　　　周柱國楚國公岐州刺史慕容公神道碑¶
　　　　　　　　　　　　　　　庾　信¶
<pb:KR4h0022_WYG_919-1b>¶
昔在殷書懋賞周禮議勲諸侯計功大夫稱伐惟師尚¶
父昆吾載寳鼎之銘王命尸臣栒邑傳琱戈之賜故知¶
太上立徳明試以功存有顯爵之榮歿有大名之貴昊¶
天不弔其惟楚國公乎可以旌徳景鍾勒勲彛器式昭¶
盛美載揚洪烈者焉公諱寧字永安昌黎徒河(周書/作何)人¶
也都尉㧾六縣之卿名山稱五岳之佐燕太祖文皇帝¶
慕容皝以當世英雄奄有河朔趙之南境且建王城冀¶
之北土仍為興國公既皝之苗裔家世燕陲髙祖侍中¶
<pb:KR4h0022_WYG_919-2a>¶
使持節都督中外諸軍事太保録尚書北海王慕容超¶
之世蕃屏王室詳之燕録可得稱焉曽祖尚書府君因¶
魏室之難改姓豆盧仍為官族祖仕魏文成皇帝考早¶
亡朝廷以庸勲攸屬恩深追逺保定三年有詔贈柱國¶
將軍少師涪陵郡開國公食邑二千户公禀氣中和降¶
神川岳岐嶷表羈貫之年通禮稱綺紈之嵗夙著竒節¶
幼表大成兄弟分果備知推讓賔客解鈴曾無恡色永¶
安元年太宰尒朱天光魏室滿(疑/)輔握兵淮右抗權江¶
<pb:KR4h0022_WYG_919-2b>¶
南公時任别將便從征伐自是長城碣石必先行陣秦¶
南隴西毎當矢石權(疑/)降乘勝莫不前驅策勲行賞常¶
居第一永熈元年補子都督并加鼓節軍儀除桑乾太¶
守轉補都督其年以魏皇西幸奉迎大駕賜封河陽縣¶
開國伯增邑三百户俄遷大中大夫改伯為侯增邑合¶
九百户仍授使持節都督顯州諸軍事顯州刺史四年¶
遷鎭東將軍金紫光禄大夫其年秋河橋之役先登破¶
陣遷為車騎大將軍儀同三司五年沙苑之功加封合¶
<pb:KR4h0022_WYG_919-3a>¶
前二千户俄授敷州刺史加散騎常侍外深推轂内侍¶
集書十五年授右衞將軍十六年授大將軍後魏元年¶
重授敷州刺史公以先經刺舉固辭不就三年改封武¶
陽郡開國公除尚書僕射職惟贊奏任居封掌分左右¶
之儔兼典舉之選屬以江南阻兵渚宮邊敵軍機警急¶
鋒鏑縱横公奉命星言元戎啓路惣秦人之銳士兼荆¶
户之廣卒水龍競雙刀之勢步竒陳四分之威夷陵既¶
燒黔中方定旋軍反斾解甲休兵其後鳳州内叛成都¶
<pb:KR4h0022_WYG_919-3b>¶
外絶公又惣督衆軍蒐乗即道兵不血刃並皆擒獲遷¶
其酋豪納其降附皇朝受終文祖革命神宗選賢與能¶
改絃創制爰降冊書授公柱國增邑四千户二年授同¶
州刺史衿帶關輔唇齒秦晉編户殷積邸閤儲峙藩籬¶
是任親賢勿居公建旟作牧褰帷行部六條斯舉百¶
城咸勸三年授公大司寇又以公勲庸特著冊封楚國¶
公食邑一萬户蓋因破万俟仁等於荆陜即其地而封¶
焉逖糾王慝弛張刑政式遏冦虐於是御之以寛猛柔¶
<pb:KR4h0022_WYG_919-4a>¶
逺能邇然後平之以冲和舜任咎陶不仁者逺晉舉隨¶
㑹羣盜皆奔保定四年授岐州諸軍事岐州刺史沉痼¶
彌留保定五年三月四日薨于私第春秋六十有二詔¶
贈某官諡某公禮也十月庚申葬于洪瀆之川馳綍毀¶
宗客車專道𤣥甲被屬國之兵介士陳輕車之騎克善¶
令終生榮死感嗚呼哀哉經德秉哲體道居貞履貴思¶
冲居盈(一作/滿)念損澄波千頃不能變其清濁高墻百仭¶
無以測其汙隆立身行已居安如墜亡躬殉義視嶮若¶
<pb:KR4h0022_WYG_919-4b>¶
夷至於將畧應變出竒設伏太一風角之占常從星辰¶
之候艛船戰陣之録强弩馳射之書莫不動㑹機神發¶
符雷電梯衝所向地靡百樓之城長㦸所臨野關三門¶
之陣是以斬將搴旗四十三戰尊官厚禄三十七年武¶
彰七德之義謌誦九功之業迹紀庸器之文行昭易名¶
之典昔臧文既殁穆叔稱其立言鄭僑云亡宣尼泣其¶
遺愛德陽青石之墓千年未平板江白虎之碑百代無¶
毀敢因斯義乃作銘曰¶
<pb:KR4h0022_WYG_919-5a>¶
遼水之東冀州之北既曰都尉兼稱屬國斂氣餘勇雄¶
邊遺則孝實天經忠為令德冠冕世禄羽儀祚𦙍俗被¶
燕丹風漸英藺劬勞行役辛苦行陣勇過溺駿氣踰瓦¶
震王國克生思皇多士温温恭人謙謙君子擁旄仗節¶
出蕃入仕五朝建旟千里時逢改特(疑/)名載策勲淮隂¶
召拜昭陽破軍職司刑政獄慎深文沈羊不飲萑盜無¶
聞巴庸薄伐江漢專征軍惣六校兵兼七營運長擊短¶
後實先聲增壘威敵减竈潛兵鐘鳴夜漏晞露朝陽邑¶
<pb:KR4h0022_WYG_919-5b>¶
里蕭索宅帷荒凉豐碑下柩題凑遷䘮宮臨樗里臺傾¶
孟嘗卜兆戒期逺辰告筮德遺身後名昭殁世館舎長¶
捐泉扄永閉晏嬰悼齊柳莊悲衞風秋北原日没川逝¶
葬田舊頃客土新封淚墮片石劔挂孤松清徽令範千¶
載餘蹤¶
　　　周兖州刺史廣饒公宇文公神道碑¶
　　　　　　　　　　　　　　　前　人¶
唐朝以元凱並進十有六人周室以昭穆先封十有五¶
<pb:KR4h0022_WYG_919-6a>¶
國發源纂冑葉𣲖枝分開國承家珠聮璧合是用克明¶
俊德思皇多士盛德有後公其裕哉公諱常字子元豫¶
州滎陽人也周宣中興然後樹贒建戚鄭武有國然後¶
保姓受氏荆衡之賦千乗莫敢加兵虢檜之封十城翻¶
為獻邑况復郊門致騎先迎内史之賔南宮旦朝獨識¶
尚書之履祖思慶建威將軍山陽太守建威取曹仁之¶
號可以定名山陽有王暢之賢足觀風俗考頊銀青金¶
紫方於温羡傳祗鎮南征東比於劉𢎞荀顗報功之冊¶
<pb:KR4h0022_WYG_919-6b>¶
則槐路是儀贈行之典則荆河惟牧公弱齡早惠幼志¶
夙成立必正方言無勦説青衿智勇即埋雲夢之蛇童¶
子仁心已愛中牟之雉始遊庠塾不無儒者之榮或見¶
兵書遂有風雲之志出忠入孝事盡於心脩身立名理¶
窮於性天統三年起義華陽先登廣武浮潛逾沔入渭¶
亂河䝉授永安縣開國男輔國將軍自爾長從太祖入¶
為帳内都督河橋接戰秋水則三月不流洛城揮鋒金¶
墉則一月路斷西京不賔羌戎侵軼城如飛鳥地有伏¶
<pb:KR4h0022_WYG_919-7a>¶
龍公以金僕裁抽靈鉟蹔舉蜂目已奔狼心遂革遷平¶
東將軍帥都督十五年襲父封魏昌縣開國伯轉大都¶
督魏後三年授使持節車騎大將軍儀同三司黄權受¶
詔嘉其入魏之功竇憲當官賞其平戎之策公之此授¶
勲庸著矣進爵廣饒縣開國公邑五百户保定三年授¶
都羅州諸軍事羅州刺史仍領金州兵馬應接上庸公¶
於文谷路溪澗崢嶸巖崖豁嶮山窮水斷馬束橋飛中¶
垺既開雙城即欵往者申息盡掩江黄無援涔陽極浦¶
<pb:KR4h0022_WYG_919-7b>¶
亟犯風塵夏首西浮頻遭鋒鏑公以伏波受脤樓船誓¶
衆入横江之陣進下瀬之兵越客文身湛盧終去呉人¶
長鬛艅艎遂逺建德四年授使持節開府儀同大將軍¶
公孫敖下光禄之塞諸葛誕勒丸都之山公之處焉差¶
無慙德四方雜俗天下殊風以君亷能使兼觀察馳傳¶
擁節揚旌持斧既乗騘馬仍被繡衣羣盜累足貴戚斂¶
手鄉亭留宿幸無歸忌之疑公車奏事寧有反支之日¶
是使陽球司𨽻無所申威鮑恢都官因人成事高祖武¶
<pb:KR4h0022_WYG_919-8a>¶
皇帝以仲春誓衆甲子濟河公仗劔六軍披圖八陣譬¶
彼張遼前鋒而報魏主方之耿弇先戰而待蕭王及乎¶
九州攸同四隩既宅遂得功參勇爵名入司勲授上開¶
府增邑五百户加以舉功行賞推恩分邑兼乘而反光¶
乎譙郡之城載寶而歸照於臨漳之水即日賜姓宇文¶
與國同族婁敬上書於鹿輅項伯舞劔於鴻門公之此¶
榮足為連類以公績著屯險誠貫風霜其年授使持節¶
督東徐州諸軍士事徐州刺史宣政元年授都督南兖¶
<pb:KR4h0022_WYG_919-8b>¶
州諸軍事南兖州刺史作牧濟河風行於雷澤建旟海¶
岱化被於淮沂䄡帷入境貪殘者解印冕旒從政仁義¶
者郊迎豈直白石開渠青鹽換粟祥雲入境行雨隨軒¶
而已哉在任遘疾薨於方鎮皇甫嵩監御斯牧賢能刺¶
史荀中郎連率此則中興方伯英聲茂實公之有焉詔¶
贈某官諡某公禮也以大象二年十一月十日歸葬於¶
滎陽之某山舊墓九原悽愴趙文子其何言駟馬悲鳴¶
滕成公其已逺若夫勒鼎刋碑銘功頌德陳其令範必¶
<pb:KR4h0022_WYG_919-9a>¶
在生前嗟乎此之樹碑異乎洙泗之水此之勒石異乎¶
燕然之山嗚呼哀哉乃為銘曰¶
高陽之子少典之孫蒼林逺遘若水遥源公侯復始鐘¶
鼎逾繁承基纂胄建國開藩我壯我武既公既侯緇衣¶
出鄭卿士歸周魚陵北上滎澤東流河移酸棗雨粟陳¶
留祖守南邦考鎮東部兩龜迴印雙虵結綬日察隂風¶
星占長柳是曰世載其名不朽事親之道孝以立身事¶
君之道忠以立仁今君嗣德一此君親如松之茂如竹¶
<pb:KR4h0022_WYG_919-9b>¶
之筠功參荆棘職主兵戈北臨青嶺南通白波直雲横¶
塞長星渡河陳開沙斷師移竈多舉功行賞封疆受位¶
宫室鏤珪山河分地决勝千里謀深計秘建武功成名¶
連星次建旟濟漯擁節龜䝉既蠶桑土實撫梧桐野無¶
異器河無别風呉亭楚障莫敢彎弓倐忽身世俄然松¶
檟路轉銅魚山迥石馬武侯之廟欒公之社望此高碑¶
悽然淚下¶
　　　唐恒州刺史建昌公王公神道碑¶
<pb:KR4h0022_WYG_919-10a>¶
　　　　　　　　　　　　　　　楊　烱¶
王氏之先代為佐命秦之霸也則王離滅楚國而三將¶
連衡漢之興也則王陵誅項籍而五侯同拜南陽定命¶
(集作/克定)應圖䜟而作司空西晉聿興合謌謡而濟天下昔¶
者伊尹伊陟但保乂於商朝太公桓公唯夾輔於周室¶
蕭何之後居食禄而無聞鄧禹之孫在當塗而不嗣未¶
有夏殷三統金木五遷册命重光軒裘(集作/裳)代襲則我¶
瑯琊之郡有冠蓋之里乎建昌之縣有公侯之子乎公¶
<pb:KR4h0022_WYG_919-10b>¶
諱義童字元稚其先瑯琊臨沂人也永嘉之末徙于(集/作)¶
(於/)江外皇運之始遷于(集作/於)五陵今為雍州萬年人也¶
祖僧興齊會稽令梁安郡守南安縣開國侯禄位千石¶
珪符五等營室迴於羽儀山河入於盟誓父方賖梁正¶
閤主簿伏波將軍梁安郡守隋上儀同三司以惠和之¶
性(集作/德)有文武之才伏波將軍從征等於馬援儀同三¶
司開府均於鄧隲家餘積慶郡不乏賢代臨本州則元¶
賔之父喜形於色繼為本守則張翕之子送(集作/迎)者如¶
<pb:KR4h0022_WYG_919-11a>¶
雲自齊國遜位於梁庭及隋人内禪於皇室夏禹之鼎¶
寶命集於周朝御龍之家世(集作/代)禄歸於范氏公台階¶
茂緒昴宿精靈五百歲之賢才一千里之皇佐忠規武¶
節(集作/畧)學府詞林元方閨門敬其有德少游鄉里稱其¶
善人實惟清廟之器是曰皇居(集作/家)之寶韻諧金石奏¶
虞廷之八音德合珪璋列塗山之萬國黄河一曲之水¶
莫測其源赤城千丈之巖未階其峻羣童忽聚綴帛而¶
引旛旗父老相呼授履而傳兵法隋授左勲衞率非其¶
<pb:KR4h0022_WYG_919-11b>¶
好也漢東離析海内風塵天子溺於膠船諸侯問於金¶
鼎能扶天下之危者必據天下之安能除天下之憂者¶
必享天下之樂我高祖神堯皇帝就之如日望之如雲¶
發三河之雷電(集作/霆)平四海(集作/時)之厯象武王之仗黄¶
鉞一月臨於孟津高帝之執朱旗五星會(集作/聚)於東井¶
公瞻烏于屋射隼于(集作/於)墉陳平則間行而去楚酈生¶
則長揖而歸漢奉符繫組觀軹道之降王偃武脩文見¶
山陽之散馬初拜車騎將軍稍遷右屯衞將軍録有功¶
<pb:KR4h0022_WYG_919-12a>¶
也考於周典崇德報功稽於春秋策勲舍爵車騎萬隊¶
備凉土之羌戎衞軍千兵掌京師之屯禁于時天下(集/作)¶
(保/)初定邊方未輯二十八舍尚有呉越之妖氛一十三州¶
猶積東南之殺(集作/反)氣武德四年詔公為江南道招討¶
使皷琴而送受命而行乘使者之輶車掌行人之旌節¶
陸賈至於南海先責尉佗隨何入於九江即徵黥布詔¶
除泉州都督封建昌縣男食邑三百户斗牛星象舜禹¶
精靈境接東甌地隣南越言其寶利則瑇瑁珠璣叙其¶
<pb:KR4h0022_WYG_919-12b>¶
風俗則丹雞白犬公門容駟馬位列三刀防薏苡之譏¶
嫌絶簡書之流謗豈知(集作/直)廣州清節酌貪泉(集作/水)於¶
石門合浦神君返明珠於漲海貞觀三年詔還(集作/除)散¶
騎常侍行果州刺史授期天帝肇跡人皇南充國之舊¶
都西巖渠之古邑岡巒紛糾天彭雙闕而作門珠貝浮¶
沉(集作/沉浮)巴水三迴而成字公入參師友出居方伯金蟬¶
右貂朱旗曲蓋纔臨蜀郡即聞來暮之謌初踐益州已¶
聽中和之樂七年詔遷銀青光禄大夫行恒州刺史西¶
<pb:KR4h0022_WYG_919-13a>¶
街畢昴北岳恒山天開太一之宫地列并州之鎮境分¶
靈夀魏將樂羊之所封邑對行唐趙王惠文之所築公¶
政成朞月風行萬里鄧晨一郡漢帝稱為主人李廣數¶
年匈奴號為(集作/其)飛將行嘗計日郭伋不負於童兒郡¶
異中平王觀無私於任子既導德而齊禮亦勝殘而去¶
殺三禾在殿將拜鄭𢎞兩鴈(集作/鷹)隨車坐悲虞國享年¶
若干以十五年冬十一月二十五日薨於洛陽之清化¶
里公家(集作/門)傳將相世(集作/代)有忠貞屬離(集作/裘)亂之𢎞¶
<pb:KR4h0022_WYG_919-13b>¶
多值風(集作/雲)雷之草昧河宗兩日負鼎而謁成湯渭水¶
七年垂釣而逢西伯將軍再命刺史三遷仲暠欒巴牧¶
人之良翰(集作/幹)龎參虞詡將帥之宏規立事於當年揚¶
名於後代兄國卬榖州刺史(二字集作/牧下同)弟國稀仁州刺¶
史荆枝擢秀棣蕚生光何止平輿之二龍是為賈家之¶
三虎唐虞之際四岳分居趙魏之間八男為郡公雖勲¶
參締搆位惣班條金友玉昆良田廣宅而能吐食(集作/養)¶
下士倒屣迎賔無笑客之美人有拜賔之童𨽻策名委¶
<pb:KR4h0022_WYG_919-14a>¶
質善始令終生當封侯克成丈夫之志死而可作無忘¶
事君之道越十六年二月二日葬于(集作/於)伊闕縣之萬¶
安山詔賜雜物百段給儀仗往還禮也亭連長樂城枕¶
高都守闕塞者汝寛適伊川者辛有北瞻洛汭尚想元¶
亮(集作/凱是)之境東望邢山依然國僑之基夫人楊翟縣君¶
河南褚氏即太常卿楊翟康侯亮之女中書令河南郡¶
公遂良之妹也宋公子之流派(集作/𣲖别)褚先生之苗裔𢎞¶
夫人之禮傳淑女之詩有文在手歸於魯國有鳯和鳴¶
<pb:KR4h0022_WYG_919-14b>¶
適於陳氏邑之石窌縣以封丘夫尊於朝妻貴於室仙¶
人暫别初悲寡鶴之聲寶劔纔分終合雙龍之氣以某¶
年月日薨於某所越某年月日祔(集作/於)建昌公之舊兆¶
長子師本太穆神皇后挽郎襲建昌公歴韓王府祭酒¶
岐州司士參軍定州安喜縣令譽聞州里學富丘山以¶
卿子而為郎以象賢而開國朝遊楚澤暮宿燕宫東臨¶
石柱雍為積高之地右會長星唐是中山之邑出遊隣¶
國不以陪臣見朝上謁邦君不以屬官相待洛陽朝覲¶
<pb:KR4h0022_WYG_919-15a>¶
適見雙鳬東都墓田行悲駟馬以某年月日終於某所越¶
某年月日即陪葬於先兆次子師表左千牛備身遷尚¶
輦直長歴許州臨潁博州堂邑滄州樂陵緜(集作/錦)州萬¶
安果州西充五縣令能傳祖業克嗣家聲有言偃之文¶
章兼仲由之政事晨陪紫極繞鈎陳之六星旦奉黄麾¶
屯玉車之千乘至若繁昌土宇魏文帝之墠壇堂邑隄¶
封漢陳嬰之侯國河分九道渤海東臨江𣲖五津崑崙¶
北指莫不愛人以禮為政以德鍾離意之禁暴不用尺¶
<pb:KR4h0022_WYG_919-15b>¶
刀(集作/五兵)公孫述之有神能持五縣次子師𤣥嶲州都督¶
府臺徵縣丞次子師楚䕫州都督府雲安縣令芝蘭有¶
秀羔鴈成行滇北數十尹莫大邛都之縣邑東七百里¶
唯有巫山之峽言其縣職黄(一作/䕫)龍入於闕門叙其宰¶
人(集作/邑)鸞鳥翔於學舍咸能生盡其孝(集作/養)喪(集作/没)盡¶
其哀積粟萬鍾思負米而何(集作/可)得榱題三尺泣吾親¶
而不見卜其宅兆麟鳯匝其岡巒陳其簠簋春秋變其¶
霜露思傳舊德式建豐碑戴安道作頌於鄭𤣥蔡伯喈¶
<pb:KR4h0022_WYG_919-16a>¶
披文於郭泰魏武王讀而稱妙非所望焉夏侯堪見而¶
陋之固其宜也銘曰¶
厥初兮后稷導生人兮知(集無/此字)稼穡降及文王精翼日¶
兮衣青光平東遷兮郟鄏晉上賔兮帝鄉秦三將兮繼¶
代漢五侯兮克昌比狼(集作/琅是)山兮峻極等淮水(集作/海)兮¶
靈長惟祖考兮鼎盛佩金璋兮疊映彼山川兮降靈生¶
玉樹兮青青成張良兮昴宿乘傅説兮箕(集作/尾)星出忠¶
兮入孝武緯兮文經陳嘉謨兮制千里摛藻思兮掞天¶
<pb:KR4h0022_WYG_919-16b>¶
庭有隋兮喪亂土崩兮瓦散皇運兮權輿人神兮攸贊¶
值笙鏞兮變響屬天地兮貞觀河兩日兮事殷井五星¶
兮歸漢帶長劔兮暐曄擁幡旌(集作/旗)兮照爛周命兮惟¶
新雲雷兮尚屯控東南兮荒景負江海兮未賔陳禮樂¶
兮命使動輶車兮轔轔用虵符兮澤國頒武節兮山人¶
專一方兮革面重九譯兮稱臣天垂兮星紀地連兮交¶
趾山草樹兮潛移蜃樓臺兮欝起遷合浦兮太守為廣¶
州兮刺史臨漲海兮明珠飲石門兮貪水偘沖天兮八¶
<pb:KR4h0022_WYG_919-17a>¶
翼代出身兮萬里全蜀兮奥區枕邛笮兮倚巴渝有靈¶
臺兮古跡有充國兮舊都豐貂兮左珥介士兮前驅濬¶
三刀兮持節昌兩日兮剖符降鳴鳩兮大夏騁神馬兮¶
長衢畢昴兮分野蘭堂兮四下漢皇帝兮國都耿將軍¶
兮壇社若恒山兮詔鄧猶朔方兮命賈李北平兮漢飛¶
郭并州兮竹馬瞻太階兮坐躡惜天年兮不假伊天姓¶
兮潁川有美人兮嬋媛桂生兮因地女嫁兮因(集作/移)天¶
見乘龍兮奕奕覩飛鳯兮翩翩知蘧瑗兮有禮笑虞邱¶
<pb:KR4h0022_WYG_919-17b>¶
兮未賢始衘悲兮晝哭終共盡兮千年卜龜謀(集作龜/謀應)¶
兮習吉陳㫖酒兮嘉栗車徒儼兮在門旌斾紛兮竟術¶
循洛橋兮南渡從國門兮右出樹蕭蕭兮有風雲慘慘¶
兮無日指丘陵兮一閉與天地兮相畢悲孝子兮純深¶
孰憂思兮可任訴高天兮泣血蹐厚地兮崩心樹碑兮¶
神道無媿兮詞林歴陽之都兮水没圓嶠之海兮山沉¶
俾外孫兮幼婦生白玉兮黄金¶
　文苑英華巻九百十九¶
