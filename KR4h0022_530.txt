# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:53.460320
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷五百三十一
<pb:KR4h0022_WYG_530-1a>¶
欽定四庫全書¶
　文苑英華卷五百三十一　宋　李昉等　編¶
　商賈傭賃門十七道¶
　商賈¶
　　立功執商判一道　　斷屠判一道¶
　　同賈分利判一道　　權衡判一道¶
　　太倉耳缺判一道　　㮚氏為量判一道¶
　　度判一道　　　　　斗秤判一道¶
<pb:KR4h0022_WYG_530-1b>¶
　傭賃¶
　　傭賃判一道　　　　剉草誤斬指斷判一道¶
　　官户判一道　　　　奴判一道¶
　　買奴云是良人判一道¶
　　奴死棄水中判一道　婢判一道¶
　　部曲判一道　　　　奴婢過制判一道¶
　商賈¶
　　　立功執商判¶
<pb:KR4h0022_WYG_530-2a>¶
乙立軍功合授官或告親執商賈業¶
　　　對¶
天子授鉞將軍運籌廣練精兵數道深入壯哉乙者屬¶
當戎行攘臂專征負羽經戰警勵部伍張皇武威宻爾¶
元兇尚懐旅拒甘泉火起初疑減竈之餘朔野風髙已¶
得摧枯之勢既而凱歌還國疇庸武勲漢不孤恩方錫¶
班超之職商乎見議詎奪弦髙(見左/傳)之詞或人盈庭是¶
相喧聒既而斟酌典憲採摭群言樊噲擢於屠沽𢎞羊¶
<pb:KR4h0022_WYG_530-2b>¶
起於賈豎以今况古其誰不然今之游詞一何狂簡有¶
功之賞理請必行無稽之言事宜勿用¶
　　　斷屠判¶
京兆府申奏勅斷屠百姓造罧不止未知合不¶
　　　對¶
聖上徳合乾坤情深惻隠將廣厚生之道爰崇去殺之¶
文受純禮於前經懲噬乾於成象三&KR0437;鼓刃有禁班行¶
百姓造罧無令止息京兆以人多結網即謂臨河以皇¶
<pb:KR4h0022_WYG_530-3a>¶
上之任深見寰中之信及論設網之子即云盡欲求魚¶
得鑄劍之夫何必皆縁斷馬事煩言上夫復奚疑¶
　　　同賈分利判¶
得丙與乙同賈丙多收其利人刺其貪辭云知我貧也¶
　　　對　　　　　　　　　　　白居易¶
仁無貪貨義有通財在潔身而雖乖於知已而則可丙¶
乙竒贏同業氣類相求競以錐刀始聞小人喻利推其¶
貨賄終見君子用心情表深知事符往行如或貧富必¶
<pb:KR4h0022_WYG_530-3b>¶
類自當興讓立廉今則有無相懸固合損多益寡是為¶
徇義豈曰竭忠受粟益親孔氏用敦吾道分財損已叔¶
牙嘗謂我貧無畏人言俾彰交態¶
　　　權衡判¶
丙造權衡以百黍之重為一銖以三兩為一大兩所由¶
科違令訴云調律仰正斷¶
　　　對¶
丙軄此權衡性諧鍾律八音由茲遂播五聲從此克諧¶
<pb:KR4h0022_WYG_530-4a>¶
掌類羲和主同尹氏錙銖無失於毫末斤兩匪差於黍¶
累顓頊火正虞典銅衡茍有罪(一作/非)宜誠合科結况三¶
兩為一大兩未爽於通䂓百黍以為一銖頗合於古制¶
將科違令事乃近於深文訴以非辜理亦宜從告免¶
　　　太倉耳缺判¶
太倉申左右耳缺大農不稱其任¶
　　　對¶
正月吉日國命既懸於兩觀同律度量聖典毎均乎四¶
<pb:KR4h0022_WYG_530-4b>¶
時况天子有司多方取則如或失墜其謂法何但不戒¶
而具有虞何闕縱令噐有隳毁亦宜隨事脩補既缺左¶
右何成出入太倉乾没不恪將射隼於高墉大農叨忝¶
厥官失庖魚於下局且如古今命官都邑(一作/都署)聮屬沿¶
革既異主掌斯殊不可歸罪一官責成一職重詰所謂¶
庶符(一作/乎)恤刑¶
　　　㮚氏為量判¶
㮚氏為量容鬴令人概而不税所司科之¶
<pb:KR4h0022_WYG_530-5a>¶
　　　對¶
謹其權量義叶順時範彼金錫道成厥噐信斗筲而均¶
制乃鍾鼎而齊功施之以平萬商立之而觀四國罔不¶
以法貴諸合儀㮚氏職在為量功期永啓既改煎而不¶
耗亦自權而凖之莫不審以方圓容之鬴豆炎煙散彩¶
浮紫氣之光芒洞響函䂓應黃鍾之宫律深模正典實¶
利生民(唐/諱)可以垂範將來可以行之天下概而不税雅¶
符師古之蹤按而將科殊紊平反之道㮚氏既無遺失¶
<pb:KR4h0022_WYG_530-5b>¶
圄囚(一作/梓匠)理合審詳罰乃有詞刑宜用恤¶
　　　度判¶
内官以竹為引髙廣之數法隂陽宗正以為不中度請¶
科之辭稱事所宜也非故無實¶
　　　對¶
律厯攸司丈尺有凖度必慎於圭撮高(一作/廣)寧失於分¶
寸茍昧斯義則非其人惟此内官聮於宗正權量法度¶
無黍累之差墨丈尋常豈毫釐之謬允酌故實克循前¶
<pb:KR4h0022_WYG_530-6a>¶
典既法隂陽之數固因銅竹之宜科之則非訴者為是¶
　　　斗秤判¶
太府寺去秋追三市斗秤踰月不送寺以市司違時徵¶
銅四斤丞梅福訴云九月上旬平校畢¶
　　　對¶
太府官惟度量務切權衡驗寳貝之充盈察泉貨之輕¶
重校量斗秤甲令有時事屬司存不當踰月瞻言稽緩¶
湏寘科條梅福跡淪下列志追前古蹔輟九江之仙來¶
<pb:KR4h0022_WYG_530-6b>¶
從三市之任詞有所屈恐獲戾於錙銖道或可遵豈論¶
&KR1477;於圭撮薄言未息紛紜(一作/紛紜)猶多宜躬五聽之情方¶
按三章之律¶
　　傭賃¶
　　　傭賃判¶
有客户閒人請移執事許之恐因有流散不許則見無¶
常職欲允其請仍立案牒為其限約州以為擾具請省¶
裁¶
<pb:KR4h0022_WYG_530-7a>¶
　　　對¶
閒人者五列在周官雖去家而不歸終寓世而無職喬¶
木空在乗白雲而不見㫁蓬斯飄待凉風而未得今乃¶
請移執事願効劬勞誠自强而不息復知(一作/卸疑)迷而可¶
尚必也末遊是恣浮迹難悛許之而行未敢聞命如或¶
恪居爾職無俾我虞遂其由𠂻是亦奚擾况復存乎案¶
牘置以隄防自可定於職司亦何請於華省¶
　　　剉草誤斬指斷判¶
<pb:KR4h0022_WYG_530-7b>¶
甲顧乙剉草乙睡誤斬指斷請保辜不伏¶
　　　對¶
變古易俗因物造噐蓋取諸用有適於時六職五材既¶
攻金而攻木服牛乗馬亦秣之而策(一作/莝)之甲有顧求¶
乙為傭保徇乎輕篋式供朝夕之資摧以生蒭無乖阜¶
養之事人或因&KR0304;譬驪龍而自失指致見傷瞻螮蝀而¶
誰敢遂令食黿不効空怒子公喻馬元非豈齊莊叟談¶
(疑作/誤)由彼已歸全既謝於垂堂損乃自貽在理孰當於¶
<pb:KR4h0022_WYG_530-8a>¶
毁櫝保辜之請法未可依¶
　　　官户判¶
官户灸面送掖庭舊有疹疾所由以非五十已上不許¶
　　　對¶
倬彼舊章聞於白粲嗟夫賤妾𨽻我丹書當年且欲於¶
役身稱疾式曕乎灸面平陽白髪既乏子夫之容應門¶
緑苔爰閇掖庭之恨薄言之訴情或可哀壯齒之年且¶
殊知命嘉所由之直筆執法不回想官户之循涯吞聲¶
<pb:KR4h0022_WYG_530-8b>¶
未爽¶
　　　奴判¶
下士有僮指干為隣人所告縣斷不應云遇亷賈五(一/作)¶
(金/)之所致州覆無罪¶
　　　對¶
爵以馭賢禄以頒士去嫌守職雖殆亦榮捨道成富在¶
官所醜况位霑下士利掩上農千指家僮等江陵之橘¶
樹萬金賈子均洛陽之富啇畜伎既埓於卓孫遇業頗¶
<pb:KR4h0022_WYG_530-9a>¶
同於翁伯財之所積但覺浮雲訟之所興果為鳴鼓雖¶
州縣兩斷片折未分而隣人一言商亦可玷士且同於¶
賈豎州頗昧於正刑是可忍焉孰為過者¶
　　　買奴云是良人判¶
王丙於趙丁處買奴勤心至家一月餘日乃自云是良¶
人丙告縣勘是良人科趙丁及奴罪申州州斷科趙丁¶
其奴無罪¶
　　　對¶
<pb:KR4h0022_WYG_530-9b>¶
美言可市老經之格言聚人曰財彖象之明義王丙室¶
贏龜具指貨蒼頭雖挾諸龎之䂓終成教子之競經三¶
十日非闗買者之&KR1477;依三千條湏結鬻良之罪丙丁宜¶
從縣斷勤心難聽州裁彼此攸同斯為可矣¶
　　　奴死棄水中判¶
丙奴死不埋棄水中人告之¶
　　　對¶
丙為不道魚鱉何親情之不良僮僕是棄愛其有力未¶
<pb:KR4h0022_WYG_530-10a>¶
聞削舟之恩欺其逰魂更比懐沙之慘雖不封不樹家¶
僮無𦵏送之儀而載沉載浮甲令有棄屍之禁告言不¶
謬刑典宜申¶
　　　婢判¶
命官婦女阿劉氏先是蔣恭家婢被放為客女懐阿劉¶
娠出嫁恭死後嫂將劉充女使劉不伏投匭訴¶
　　　對¶
阿劉母先從侍兒放為客女夣虵納慶先合(一作/含)候月¶
<pb:KR4h0022_WYG_530-10b>¶
之胎附馬申觀(一作/歡)即就行霜之禮纔欣執盥仍誕弄¶
塼既而李善主君俄驚闞室孔丘兄子欲契宜家遽擁¶
妖妍將充媵婢徒為枉柳終見稱張望彼劉閨寜甘誦¶
賦均夫鄭室聊事薄言論母既謝萱枝按女即非桃葉¶
方欲指腹稱賤憑胎索婢自可以大匹小將古明今劉¶
氏若屬蔣家秦政湏歸呂族據斯一節足定百端¶
　　　部曲判¶
已男凖格不合取部曲妻違者被䋲訴云強榦弱枝竊¶
<pb:KR4h0022_WYG_530-11a>¶
將益利未知合利否¶
　　　對¶
國家毎軫納隍偏憂邉徼在庸㣲之俗隔良賤之婚千¶
頭之奴具傳其號百姓之女罕聞其卜故為罔冐取䧟¶
刑書何强榦而弱枝非愛人而治(唐/諱)國議事以制非我¶
博哉斯之謂宜確乎不㧞¶
　　　奴婢過制判¶
得丁上言豪富人畜奴婢過制請據品秩為限約或責¶
<pb:KR4h0022_WYG_530-11b>¶
其越職論事不伏¶
　　　對¶
品秩異倫臧獲有數茍踰等列是紊典常丁志在作程¶
惡乎(集作/失)過制爰陳誠於白奏俾知禁於素封將使豪¶
富之徒資雖積於鉅萬僮僕之限數無喻於指千抑滛¶
義叶於隨時革弊道符於漢日責其論事無乃失辭若¶
守職以(集作/而)越思則為出位將盡忠而陳計難伏嘉言¶
楚既失之鄭有辭矣¶
<pb:KR4h0022_WYG_530-12a>¶
　¶
　¶
　¶
　¶
　¶
　¶
　¶
　¶
<pb:KR4h0022_WYG_530-12b>¶
　¶
　¶
　¶
　¶
　¶
　¶
　¶
　文苑英華巻五百三十一¶
