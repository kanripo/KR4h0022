# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:58.503659
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷六百五十九
<pb:KR4h0022_WYG_658-1a>¶
欽定四庫全書¶
　文苑英華巻六百五十九　宋　李昉等　編¶
　投知二¶
　　上齊州張司馬啟一首¶
　　上㢘察使啟一首　　上瑕丘韋明府啟一首¶
　　上梁明府啟一首　　上郭賛府啟一首¶
　　與湖南李中丞啟一首¶
　　上大理崔大卿啟一首¶
<pb:KR4h0022_WYG_658-1b>¶
　　　上齊州張司馬啟　　　　　駱賔王¶
某啟昔者薛邑聞歌揖馮諼於彈鋏夷門停(集作/命)駕顧¶
侯嬴於抱闗何則志合風雲戴笠均乎乗馬情諧道術¶
忘筌貴乎得魚是以挹(集作/揖)蘭言於斷金効(集作/交)蓬心¶
於匪石庶清音動(集作/黙)聽賞流水於牙絃妙思通神叶¶
成風於郢匠伏惟司馬公䟽源白水浸地軸以輪波纂¶
慶黄軒感星精而誕命綴珠華於七曜聨玉葉於五雲¶
至夫神石呈(一作/摛)祥靈鈎(集作/鈞非)表貺千年馭鶴振仙駕¶
<pb:KR4h0022_WYG_658-2a>¶
(集作/氣)於帝鄉七葉珥貂襲榮光於戚里固以紛綸國牒¶
昭晰家聲洎乎鹿走周原相(集作/輔)秦圖以興覇蛇分沛¶
澤翼漢運以基皇常山王之玉潤金聲博望侯之蘭薰¶
桂馥羽儀百代掩梁竇以霞褰鍾鼎一時罩袁楊而岳¶
立固(集作/故)得重規逺鏡湛月路以流清茂趾(集作/祉)遐鋪¶
架雲門而擢秀公飛英鳳穴藻五色以凝華顯曜驪泉¶
(集作穎/耀龍泉)含九重而流(集作/毓)潤風情踈朗霜明月净(集作/湛)¶
之姿氣骨端嚴雪白氷清之槩若乃性符神授道擅生¶
<pb:KR4h0022_WYG_658-2b>¶
知挫三端於情峯朝九流於學海愽聞強記辨晉國之¶
黄熊將聖多能識吳門之白馬言泉漱潤驚瀑布以飛¶
瀾文江澹清含濯錦而翻浪欝槐市而(集作/以)增茂穆蘭¶
室以流芳於是祥(集作/翔)鱣應符觀光上國飛龍成卦利¶
見大人摶羊角以垂天展驥足而騰景翼化二(集作/二藩)邸¶
挹敬祖之清亷光賛外臺陳君囬之亮直推公平而折¶
獄磔䑕謝其嚴明擁端慤而行仁化地慙其智勇加以¶
清規日舉湛虚照於氷壺𤣥鑒露凝朗機心於水鏡謙¶
<pb:KR4h0022_WYG_658-3a>¶
光自牧恭已愛人片善必甄揖虞翻於東箭一言可紀¶
許顧榮於南金但某疾抱支離材均擁腫進不能握蘭¶
分竹綰銀黄於雲臺退不能絶粒茹芝煉金丹於地肺¶
而出沒風塵之内漂淪名利之間知(集作/逰)無毛薛之交¶
仕乏金張之援塊然獨居(集作/處)者一紀于(集作/於)茲矣然¶
而日夜相代想(集作/恐)溝壑之非遥貧(集作/窮)病交侵思薜¶
蘿之可託尚欲乗幽控寂(集作常願/處幽樓寂)追夏黄於商山樂¶
道栖真從魯連於滄海豈圖語黙易爽心跡難并(集作/逃)¶
<pb:KR4h0022_WYG_658-3b>¶
陟(集作/從)橋之恨愈(集作/逾)深攀桂之情徒結是用絶心(集/作)¶
(深/)乾沒躭閱丘墳謁子將於南荆訪康成於北海西逰¶
梁益効(集作/仰)司馬王楊之風東入臨淄慕淳于管晏之¶
智瞻言前古徒欲思齊俯惟當今空勞懷刺不意雲浮¶
礎潤霜落鍾鳴揖郭泰於虚舟有道斯世賞鬷明於撤¶
爼盛徳猶存雖雅調清歌誠寡和於郢路而庸音濫吹¶
竊混奏於齊竽輕課撮囊揄揚盛徳庶幾金波離畢零¶
陵之石自飛瑶光建寅蕭丘之火暫爇學慙麟角徳輕¶
<pb:KR4h0022_WYG_658-4a>¶
(集作/類)鴻毛愧汗如漿憂心若厲謹啟¶
　　　上亷察使啟¶
賔王啟每讀書見古人負米之情捧檄之操未嘗不廢¶
書輟巻流涕傷心何則情蓄於中事符則感形潜於内¶
迹應斯通而悦帝力以栖魂情欣養素仰皇華而息(集/作)¶
(暢/)慮敢用披丹伏惟某公源控玉輪激神濤而㴠地基¶
䟽金闕架飛㞯以韜雲洎乎鹿駭周躔(集作鹿/走周原)覇燕圖¶
於即墨蛇分沛澤封漢爵於華城福禄攸鍾公侯必復¶
<pb:KR4h0022_WYG_658-4b>¶
炳靈丹穴習(集作/襲)吉黄裳若乃峯秀學山列三墳而仰¶
止瀾清筆海委九流以朝宗登小魯之山辨練光於曵¶
(集作/亂)馬臨大吳之國識寶氣於連牛垂秋實於翰林絢¶
春花於文苑清規湛秀照月旦於雕談素論凝𤣥開夜¶
光於妙辯既而業成麟角引茅茹而彈冠道映鵷池絢¶
桃林(集作/花)而曵綬揆留皇鑒忠簡帝心奉職春宫標離¶
光於青殿代工天府明神(集作/名)耀於紫宸故得龍綍垂¶
光戢兩星而開照鶴盖浮影翼五雲以連陰賔王大塊¶
<pb:KR4h0022_WYG_658-5a>¶
流形小人餘慶幸河神入昴映白榆而(集作/以)流祥江使¶
負圖上(集作/泛)青蓮而薦兆薰風廣扇聖日多(集作/揚)暉進¶
不能髙議靈(集作/雲)臺談社禝之上務退不能銷形地肺¶
揖箕潁之餘芳而出沒風塵漂(集作/湮)淪名利十年無禄¶
(集作/棣)萬里惟桑既而日逺長安處蓬門而西笑雲飄吳¶
㑹追松江(集作遥/松浦)以南浮冀塵跡於丘中絶漢機於俗¶
網獲承歡於膝下馭潘輿於家園不悟地絡遐張維白¶
駒於空谷天羅廽布弋黄鶴於髙雲顧已以駑鈍合(集/作)¶
<pb:KR4h0022_WYG_658-5b>¶
(並/)從媒衒力農賤事未免東臯之勞反哺私情遽切南¶
陔之詠少希顧復敢(集作/輙)布懇誠雖噬指(集作/臍)思歸空¶
軫倚閭之望而齧臂求仕非圖髙盖之榮明公資孝履¶
忠恕已及物惟幾成務論道經邦庶得顧兎離箕(集作/星)¶
動清風於舜海從龍潤礎霈甘雨於堯雲則白羽書生¶
自銘恩於食稻黄衣童子將賽徳於飡花拜首廽惶傾¶
心䖍霡謹啟¶
　　　上瑕丘韋明府啟¶
<pb:KR4h0022_WYG_658-6a>¶
賔王啟側聞觸籠戢翮負垂天而跼形伏櫪覊蹄望絶¶
塵而跪足故以逰蓮絏網(集作/遇絏)悟宋玉(疑/)於嬰羅在藻¶
迷波顧䝉莊於煦轍是以臨淄遣婦寄束緼於齊隣邯¶
鄲下客効處囊於趙相伏惟明府公締跡(集作/址)瓊峯靈¶
丘(集作/岳)蔽丹霄之景圖基珠浦(集作/溜)神𣲖(集作/流)沃清漢¶
之波玉札飛文綜宏詞於楚傅(集作/博)金籝緝藝味𤣥(集/作)¶
(雅/)道於扶陽孕蘭畹而生姿灃㶚踵髙門之慶産銅谿¶
而冩鍔荆藍資象緯(集作/徳)之禎早(集作/㓜)辨羝羊演飛龍¶
<pb:KR4h0022_WYG_658-6b>¶
之秘䇿夙談孔雀對家禽之麗詞赤野浮炫價之光珠¶
胎榮色丹穴陪来儀之迅鳳姿含影靈襟轉璧詢逸照¶
於蘭池神府驚頻韻清音於桂浦談叢散馥韜餘芳(集/作)¶
(韞餘/氣)於九蘭筆海飛濤駭洪波於八水於是綰銅麟甸¶
製錦鳬郊化浹下車恩孚攬轡徳聲洽詠仁風飄十地¶
之雄道化徧謡惠露洒三天之渥狎中牟之馴雉豈懼¶
驍媒驚重泉之瑞鸞非闗照舞雖則塵飛范甑垂銀有¶
結綬之華而乃調理宻絃烹雞屈函牛之量加以招携¶
<pb:KR4h0022_WYG_658-7a>¶
白屋勸誘青衿延張必於䳱輪引王終於倒屣遂使漱¶
流逸客望驥足以雲蒸栖泌遺材(集作/才)欵龍門而霧會¶
賔王緯蕭末品拾艾幽人寓跡雩壇挹危直之秘說托¶
根磬渚戢戰勝之良談(集作/圖)幸以奉訓趨庭采(集作/束)情¶
田於理窟從師負笈芸性織於書圃(集作/林)至於九流百¶
氏頗綜緝於(三字集/作忽其)異端萬巻五車亦研精(集作/乎)其奥¶
㫖將欲優㳺三樂負杖以終年栖遲一丘鳴絃而卒嵗¶
以糠&KR0188;(集作/糟糠)不贍甘㫖之養屢空簞笥無餘(集作/資)朝夕¶
<pb:KR4h0022_WYG_658-7b>¶
之歡寜展是以祈南陽之捧檄擬毛義之清塵思魯國¶
之執鞭蹈孔丘之餘志屬以商(集作/蛬)秋應節素(集作/鴈)序¶
戒時飊金將露玉俱清柳黛與荷緗漸歇寔含毫振藻¶
之日(集作/際)摛經析理之期不揆雕朽之材竊冀遷喬之¶
路輙祈泛愛輕用自媒倘荆璞無致於見疑(集作無/見致疑)夜¶
光不逢於(集無/於字)按劍則沉骸九死終望衘珠殞首三泉¶
猶希結草載塵清覽(一作/鑒)矚影外驚(集作載塵清/矚跼影外慙)冒黷¶
威嚴循心内駭謹啟¶
<pb:KR4h0022_WYG_658-8a>¶
　　　上梁明府啟¶
賔王啟竊聞薛邑聞琴揖馮諼於彈鋏夷門佇駕顧侯¶
羸於抱闗何則志合風雲載笠均乎乘馬情諧道術忘¶
筌貴乎得魚是用挹蘭言於斷金効蓬心於匪石庶清¶
音動聽賞流水於牙絃妙思通神叶薰風於郢匠(以上/與上)¶
(張司馬/啟同)伏惟某公儀天峙構層基控射牛之峯浸地開¶
源驚濤疏釣鼇之浦至夫封侯廟食掩金張以騫翥三¶
主七公罩袁楊而岳立故得重規逺鏡湛月露以流清¶
<pb:KR4h0022_WYG_658-8b>¶
茂趾霞鋪駕雲門而擢秀若乃愽聞強記辨晉國之黄¶
熊將聖多能識吳門之白馬言泉漱廻驚瀑布以飛瀾¶
文江澹虚㴠濯錦而翻浪(自□袁揚至翻浪七十/七字與上張司馬啟同)於是¶
功超食跖位典烹鮮水鏡澄瀾照孤鸞之舞影鳴琴動¶
操叶馴翬之雅音既而盛徳有隣佐皇華而省俗居羣¶
不器扈輶軒而觀風某疾抱支離材均擁腫自弱齡植¶
操本謝聲名中年誓心不祈聞逹始則執鞭為仕帝里¶
希干禄之榮次則捧檄入官私庭無代耕之樂然而忠¶
<pb:KR4h0022_WYG_658-9a>¶
不聞於十世學無專於一經退異善交進殊巧宦摶羊¶
角而遐翥浩矣無津附驥尾以上馳邈焉難託實欲垂¶
竿投餌晦名跡於渭濵抱甕灌園絶機心於漢渚幸屬¶
乾坤貞觀烏兎光華嵩山動萬嵗之聲徳水應千年之¶
色雖無為光宅欣預比屋之封而有道賤貧耻作歸田¶
之賦(從有弱齡至之賦一百五十/三字與前巻上太常伯啟同)明公顧盼成餙咳唾¶
為恩漏微潤於江波流末光於隣燭幽禽栖木侣丹山¶
於帝梧鳴石浮川應黄鍾於仙管敢布心也詎能望焉¶
<pb:KR4h0022_WYG_658-9b>¶
謹啟(集載此篇題目同而詞有詳畧異同今録于後某/啟昔者聞歌薛邑賞彈鋏於馮諼佇駕夷門揖抱)¶
(闗於侯子豈惟成風之斵妙思通神流水之絃清音入/聽况夬志合者蓬心可采情諧者蘭味寜忘伏惟某公)¶
(儀天峙構層基控射牛之峯浸地開源驚濤䟽釣鼇之/浦至夫封侯廟食掩金許以霞褰三主七公單袁楊而)¶
(岳立於是功超振鷺位典烹鮮水鏡澄瀾照翔鸞之舞/影鳴琴動操叶馴雉之雅音既而盛徳有隣佐皇華而)¶
(撫俗君子不器扈輶軒以觀風某蒲石播遷聲嚮蓬轉/不叶十室無專一經攀驥逸而無由仰鵬飛而自失公)¶
(顧盼成餙咳唾為恩庶㣲潤於江波兾末光於隣燭使/幽禽遷木侣丹山於帝梧鳴石在川應黄鍾於仙管敢)¶
(布心也詎能/望焉謹啟)¶
　　　上郭賛府啟¶
<pb:KR4h0022_WYG_658-10a>¶
賔王啟側聞樞精嘯谷韻清籟於驚蘋震徳昇乾靉𤣥¶
枝而布族雖涸鱗濡沫終觖望於鯨潭(集作/波)而泆羽槍¶
榆頗思遷於鶯樹伏惟賛府公瓊階(集作/基)疊秀積珠構¶
於三龍玉幹驚華&KR0524;瑶林於八桂仙飛有道榮河泛髙¶
尚之舟徳驗通神靈䇿洞幽𡨕之境産耶谿而濯質鍾¶
鐔廓豐匣之姿孕鍾嶺而飛華虹玉絢荆巖之氣松秋¶
表勁翊頳霞而挿極菊晩馳芳㴠清露而凝(集作/泫)沼鑒¶
懸龍鏡朗逸照於咸陽韻入鳬鍾驚洪音於長樂心源¶
<pb:KR4h0022_WYG_658-10b>¶
泛藻控鰲壑以朝宗情岳披蓮掩龜岑而作鎮惠牛曜¶
辨驚荀鶴於談叢楊鳳摛文詠鄒龍於筆海故得佐銅¶
章於磬渚側扇文鰩之風貳黑綬於桐郊潜誘祥鸞之¶
化絃揮單父弼清韻於嵇琴乳(集作/化)狎中牟翊馴翬於¶
潘雉加以延賔致驛接士式閭(集作/廬)採援芻㣲邁欽賢¶
於司𨽻提奬幽滯軼取俊於淳于賔王甕牖輕生席門¶
賤品幸得(集作/以)叅名比屋恱(集作/稅非)康衢以自悟預迹畊¶
夫(集作/耦耕)欣日出而知作且(集作/又)以家傳素業弋書林而¶
<pb:KR4h0022_WYG_658-11a>¶
騁志少奉庭訓(集作/闈)馳文圃以游䰟(集作踐文/囬以魚䰟)至於摽¶
巻青箱頗側探其奥㫖竹書石記亦幽求於異(集作/其&KR0201;)源¶
雖未能響(集作/呌)徹帝門(集作/閽)聲馳宰府而頗亦見推里¶
閈譽浹鄉閭方今銀箭躔秋金壺應節吮墨翅足希造¶
杖(集作期/籩迹)於一枝味道彈冠望横經而(集作/於)重席不量¶
庸昧竊冀揚庭伏乞恩波暫垂廻眄倘使陳留逸調下¶
採柯亭之篠會稽陰徳流(集作/傍)眷餘谿之蔡則廻眸之¶
報不獨著於前龜清亮之音詎專聞(集作誰/專稱)於往笛雖¶
<pb:KR4h0022_WYG_658-11b>¶
滄溟逺量敢(集作/永)不媿於牛涔而嵩岱洪恩終懵酬於¶
蟻穴(集作/蛭)輕瀆(集作/喧)視聽戰讋誠深(集作憂/讋惟深)猥黷階庭¶
兢惶交集謹啟¶
　　　與湖南李中丞啟　　　　　柳宗元¶
宗元啟某嘗讀列子書有言於鄭子陽者曰列禦冦盖¶
有道之士也居君之地而窮若不好士使之然乎子陽¶
於是以君命輸粟於列子列子不受固常髙其志又讀¶
孟子書言諸侯之於士曰使之窮於吾地則賙之賙之¶
<pb:KR4h0022_WYG_658-12a>¶
亦可受也又怪孟子以希聖之才命代而出不卓然自¶
異以潔白其徳取食於諸侯不以為非斷而言之則列¶
子獨往(集作/任)之士唯已一毛之為愛故遁以自免孟子¶
兼濟(蜀本/作愛)之士唯利萬物之為謀故當而不辭今某處¶
則無列子之道出則無孟子之謀窮則去讓而自求至¶
則捧受而無慚斯固為貪陵茍冒人矣董生曰明明求¶
財利唯恐困乏者庶人之事也是皆詬耻之大者而無¶
所避之何也以為士則黜辱為農則斥逺無伎不可以¶
<pb:KR4h0022_WYG_658-12b>¶
為工無貲(集作/貨)不可以為商抱大罪處窮徼以當惡嵗¶
而無廪食又不自列於閤下則非所以待(集作/示)君子之¶
意也伏惟覽子陽孟子之說以垂徳惠無使惶惶然控¶
于他邦重為董生所笑則縲囚之幸大矣謹啟¶
　　　上大理崔太卿應制舉不敏啟¶
宗元啟伏聞古之知已者不待来求而後施徳舉能而¶
已其受徳者不待成身而後拜賜感知而已故不扣而¶
響不介而合則其舉必至而其感亦甚斯道遁去遼濶¶
<pb:KR4h0022_WYG_658-13a>¶
千祀何為乎今之世哉若某者智不能經大務斷大事¶
非有恢傑之才學不能探奥義窮章句為腐爛之儒雖¶
或寘力於文學勤勤懇懇於(集作/于)嵗時然而未能極聖¶
人之規矩恢作者之聞見勞費翰墨徒爾拖縫掖曵大¶
帶逰於朋齒且有愧色豈有能乎哉閣下何見待之厚¶
也始者自謂抱無用之文載不肖之容雖振身泥塗仰¶
晞雲霄何由而能哉遂用收視内顧頫首絶望甘以沒¶
沒也今者果不自意他日𤨏𤨏之著述幸得流於袵席¶
<pb:KR4h0022_WYG_658-13b>¶
接在視聽閤下乃謂可以蹈逺大之途及制作之門决¶
然而不疑介然而獨聽是何收採之特逹而顧念之勤¶
備乎且閤下知其為人何如哉其貌之羙陋質之細大¶
心之賢不肖閤下固未知也而一遇文字志在濟㧞斯¶
盖古之知已者已故曰古之知已者不待来求而後施¶
徳者也然則亟来而求者誠不料也某向以應博學宏¶
詞之舉會閤下辱臨考第司其升降當此之時意謂運¶
合事并適丁厥時其私心日以自負也無何閤下以鯤¶
<pb:KR4h0022_WYG_658-14a>¶
鱗之勢不容尺澤悠爾而自放廓然而髙邁其不我知¶
者遂排退(集作/逐)而委之委之誠當也使古之知已猶在¶
豈若是求多乎哉夫仕進之路昔者竊聞于師矣太上¶
有專逺之能乗時得君不由乎表著之列而取將相行¶
其政焉其次有文行之羙積能累榮不由乎舉甲乙歴¶
科第登乎表著之列&KR0139;其名焉又其次則曰吾未嘗舉¶
甲乙也未嘗歴科第也彼朝廷之位吾何修而可以登¶
之乎必求舉是科也然後得而登之其下不能知其利¶
<pb:KR4h0022_WYG_658-14b>¶
又不能務其往則曰舉天下而好之吾何為獨不然由¶
是觀之有愛錐刀者以舉是科為恱者也有争尋常者¶
以登乎朝廷為恱者也有慕權貴之位者以將相為恱¶
者也有樂行其政者以理天下為恱者也然則舉甲乙¶
歴科第固為末而已矣得之不加榮䘮之不加憂茍成¶
其名於逺大者何補焉然而至於感知之道則細大一¶
矣成敗亦一矣故亦(集無/此字)曰其受徳者不待成身而後¶
拜賜然則幸成其身者固末節也盖不知求之下者不¶
<pb:KR4h0022_WYG_658-15a>¶
足以收特逹之士而不知成身之末者不足以承賢逹¶
之遇審矣伏以閤下徳足以儀世才足以輔聖文足以¶
當宗師之位學足以冠儒術之首誠為賢逹之表也顧¶
視下位豈容易而收哉而某樸野昧劣進不知退不可¶
以言乎徳不能植志於義而必以文字求逹不可以言¶
乎才秉翰執簡敗北而歸不可以言乎文登塲應對剌¶
謬經㫖不可以言乎學固非特逹之器也附省陋質豈¶
容易而承之哉叨冒大遇穢累髙鑒喜懼交爭不克寜¶
<pb:KR4h0022_WYG_658-15b>¶
居竊感荀罃如實出已之徳敢希豫讓國士遇我之報¶
伏候門屏敢俟招納謹奉啟以代投刺之禮伏惟以知¶
已之道終撫薦焉不宣謹啟¶
　¶
　¶
　¶
　¶
　文苑英華巻六百五十九¶
