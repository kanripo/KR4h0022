# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:06.574208
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷八百三十六
<pb:KR4h0022_WYG_835-1a>¶
欽定四庫全書¶
　文苑英華卷八百三十六　宋　李昉等　編¶
　哀冊文下¶
　　中宗孝和皇帝哀冊文一首¶
　　睿宗大聖真皇帝哀冊文一首¶
　　𤣥宗大明皇帝哀冊文一首¶
　　肅宗大宣孝皇帝哀冊文一首¶
　　代宗睿文皇帝哀冊文一首¶
<pb:KR4h0022_WYG_835-1b>¶
　　順宗至徳大聖大安孝皇帝哀冊文一首¶
　　僖宗皇帝哀冊文一首¶
　　　中宗孝和皇帝哀冊文　　　徐彦伯¶
維景龍四年嵗次庚戌六月辛已朔二日壬午大行應¶
天神龍皇帝崩于神龍殿殯于太極殿之西階粤景雲¶
元年十一月二日乙酉將遷座于定陵禮也畫攅毁帟¶
雕輼肅軔縞紼霜廻丹旂雪引御穸(文粹/作窆)䑓之妙(文粹/大詔)¶
(令作/眇)黙背天閣之崇峻皇帝瞻在原之墜響感聯蕚之¶
<pb:KR4h0022_WYG_835-2a>¶
凋隂禮奠收兮泣遺迹同氣訣兮悲聖心爰命下臣式¶
揚鴻懿咨睿烈於金牒刻明獻於玉宇其詞曰¶
少典之子重𤣥(文粹/作華)之孫珠聮寳系海浸昌源鳳鳥鳴¶
國蛟龍(文粹作/龍蛇)守門於鑠皇朕赫應成命青靄南浮彤¶
雲北映掃刷中㝢光亨累聖欽若應天纉戎(文粹作/成非)前¶
慶身佩星斗掌提曦鏡克明克睿(文粹/作類)允武允文就之¶
如日望之如雲聲中律吕辭含(文粹/作合)典墳道懋登庸榮¶
膺繼體位擁清(闕/)業移朱邸春誦夏絃冬詩秋禮復子¶
<pb:KR4h0022_WYG_835-2b>¶
明辟固天攸啓鵬舉提象鸞飛作乾蘿圗已御芝璽仍¶
傳拱黙當宁賡歌撫絃堯親更睦媯徳愈羶萬寳阜成¶
四門光闢宵衣若厲道風猶尺(文粹/作戹)野接翹車殿横儒¶
席留連縞讌婉奕辭容潤洽泉草(文粹/作魚)恩周卉毳鞮譯¶
驚輪要荒走幣削觚反樸寛刑薄稅俗富京坻人忘疵¶
癘帝圖廣運天意難誣徛&KR0008;祥籙張皇瑞符仙芝抱砌¶
神&KR1739;摇厨龜負綈檢麟御斗樞孝思罔極崇(文粹/作宗)庸克¶
賽親幸國揚式陳昭配翠輦容與蜺幬晻曖蒼璧森羅¶
<pb:KR4h0022_WYG_835-3a>¶
明祗肅對𤣥精備典洪範盈疇將踈華盖遥封岱丘猒¶
紫宙之阨僻追白雲之豫遊時若慕於䘮妣道空在(詔/令)¶
(作/存)於委裘嗚呼哀哉惟㡬在辰穆(文粹/作枚)卜違吉仍几虚¶
座綴衣𤣥(文粹/作空)室景沴攝提悲纒昱(詔令/作翌)日羣臣奉於¶
末命天下悲乎晏出嗚呼哀哉宗伯蒞典同軌赴辰龜¶
謀入(文粹作/人非)兆犀鞟移輴唱(二本/作喝)苦棁於香掖咽酸笳¶
於曙旻彤堦皛皛兮露驚月玉座微微兮花掩塵嗚呼¶
哀哉列綺城之哀仗引滋橋之渡幰朔颷急兮御道寒¶
<pb:KR4h0022_WYG_835-3b>¶
愁日晦兮雲郊晩駐石馬之新塗下金天之舊坂見踈¶
杏之源長覺深松之路逺嗚呼哀哉伊昔睿喆光謀夀¶
宫猗那我后復幸方中委冠劔於泉穸保明靈於昊穹¶
山有移兮海有變道無闕兮聲無窮嗚呼哀哉¶
　　　睿宗大聖真(此塟時初諡文粹作𤣥真/大聖乃天寳十三載加諡)皇帝哀¶
　　　　冊文　　　　　　　　　蘇　頲¶
維開元四年大嵗(文粹作/嵗次)丙辰六月乙已朔二十日甲¶
子大行睿宗大聖真皇帝崩于百福殿旋殯于太極殿¶
<pb:KR4h0022_WYG_835-4a>¶
之西階粤十月朔某日將遷座于橋陵禮也素帟褰周¶
青壺警節儼無聲以虚衛陳有象而成列哀子開元神¶
武皇帝諱追攀引䌇(唐大詔/令作索)眇擗司常悽庶物其涕迸¶
感衆靈而影翔(文粹/作彰)潤(文粹/作睠)兹鴻業欽若要道爰制近¶
臣敢揚大寳其詞曰¶
髙祖興唐垂其耿光睿宗誕慶紹我明命明命伊何重¶
熈累盛耿光伊何翊善傳聖在昔分瑞爰初割(二本/作剖)符¶
宅殷令典居相宏圖宣哲觀藝祗庸服儒踐其成式納¶
<pb:KR4h0022_WYG_835-4b>¶
以嘉謨否歴終泰傾維更紐予從代王子事周母退象¶
藏宻冲襟釋奠不為震驚自得謙受擁乃政復亨而運¶
開(文粹作權乃復/亨塞而自開)固推皇帝仍陟元后鳴牝搆孽紛虹¶
肆災颷馳神武電掃姦囬三讓天下再登神極順夫甿¶
心忘我帝力鞮譯脩貢親賢任職樂英已敷禮緯重飾¶
(文粹/作繹)宗廟率祀郊丘肇禋養而迎夏芟以祈春静黙沿¶
道和平返淳智周翔泳功濟陶鈞知子惟明從吾所尚¶
陋伊祁之奠(詔令/作翼)緒追齧缺而将喪帝允執乎厥中皇¶
<pb:KR4h0022_WYG_835-5a>¶
可(二本/作遂)崇於太上始受圖而觀察終脱屣以清曠齋必¶
閑舘朝而别宫問安順色資孝𢎞風理極兼愛(二本/作受)言¶
承至公豈綴衣而慿几忽成鼎而號弓嗚呼哀哉夢年¶
罕驗顧命是屬付神器其得所安靈心其何欲増摧絶¶
以孺慕竟厭時以去俗萬邦赴而同軌六遂陳而帥屬¶
外羣悲於縞素中不瘞於珠玉蜃輅迎轉龍㡛戒徂寒¶
生紫殿曉發清都笳挽遲遲而徒靡斾旌戀戀以威紆¶
除櫟陽之御路指橋岳之幽途禮既獻而三徹神方寧¶
<pb:KR4h0022_WYG_835-5b>¶
而九虞逺奉逰冠(文粹作逺/逰道冠)近嚴歸蹕因髙而渭川盡¶
見慿下而秦京稍出積耘草以横霜攅悲松以翳日嗚¶
呼哀哉粤羲軒之建子姒兮令問傳其不已猗簡冊之¶
尊聖真兮鴻名冠而方始然後景雲靄華露滋楊至徳¶
殷永思此天子之孝也臣何足以知之嗚呼哀哉¶
　　　𤣥宗大明皇帝哀冊文　　　王　縉¶
維寳應元年嵗次壬寅建已月五日𤣥宗至道大聖大¶
明孝皇帝崩于神龍殿旋殯于太極殿之西階粤以寳¶
<pb:KR4h0022_WYG_835-6a>¶
應二年三月甲辰朔十一日將遷座于泰陵禮也象物¶
已設仙馭將飛空聞脱屣無復求衣孝孫皇帝親臨遣¶
奠意延晷刻向池綍而涕流想山園而心惻九天兮無¶
所一往兮何極感貽美於孫謀俾述事於祖徳其詞曰¶
天猒隋亂中原無主人歸唐徳上帝是輔以聖易暴興¶
文繼武義冠殷湯威包漢祖仰膺歴數光宅區㝢(文粹/作宇)¶
(通/用)惟皇得一承帝(文粹/作乾)嗣五赫哉厥初萬物斯覩景龍¶
之際乾儀反坤不利王室將開禍門吕危劉氏趙啄皇¶
<pb:KR4h0022_WYG_835-6b>¶
孫我獨杖劔神斯(文粹詔/令作期)武賁上排閶闔俯掃軒轅不¶
驚宗廟大造黎元為而不有禮備尊尊乃奉睿宗爰受¶
寳命問安視(文粹/作侍)膳純孝至敬維城之年佐潞之政一¶
蓍獻兆百靈翼聖躍馬絶(二本/作截)流水不敢競潜龍變海¶
池亦告(二本/作呈)慶有開必先興王之盛誥曰皇帝余倦于¶
勤往纉丕績(二本/作業)以順兆人辭之不可其命維新體乾¶
之大法土之均臨之以日生之以春寒暑彰信動植知¶
仁九族既睦四門既賔天通之聖電(一作/雷)斷之神求賢¶
<pb:KR4h0022_WYG_835-7a>¶
奠簴就列縉紳讜言是聴庶政必親刑措兵弭(二本/作戢)威¶
加徳馴戎狄讋竄塞不驚塵琛賮争入来自無垠駕皷¶
斥駿焚裘棄珍風雨時若京坻相因師於上古思與還¶
淳然後制禮節焉作樂和焉東(二本/作北)祠后土南郊上𤣥¶
齋祭陵廟位號山川教戰講武祈農籍田冕旒問俗旌¶
旗幸邊文物蔽地英聲動天鳳巢麟擾甘露醴泉九尾¶
三脊朱草飛煙繽紛効祉每嵗且千道徳洋溢乾坤交¶
泰成功如何登封於岱太平如何是時無外才藝餘美¶
<pb:KR4h0022_WYG_835-7b>¶
帝王之最樂究天人乙夜慙對文齊日月秋風靡逮推¶
歴正元調律平害札動雲落弦開葉碎揮琴弄(二本/作陋)虞¶
教謌輕沛良辰可賞聴政方退鍾皷屢陳君臣髙㑹巍¶
巍蕩蕩四十餘載巡省順動西南奥區命子出震繼明¶
握圗長驅猛士累剪封狐不失舊物言旋上都離宫就¶
養夀酒多娱習道乆矣神仙逺乎嗚呼哀哉湖上鑄鼎¶
海中祈藥忽乗紫氣長逰碧落千門萬户告(二本/作若)無天¶
兮寥廓八逹九衢雖有人兮寂寞淚為雨於宸扆(文粹/作極)¶
<pb:KR4h0022_WYG_835-8a>¶
哭成雷於郊郭遺轍迹而徒攀葬衣冠而何託同軌畢¶
至初陵已開震鳳輦於仙仗降龍輴於帝䑓儼(二本/作擬)將¶
行兮肅穆似有顧(文粹/作覩)兮徘徊過春城兮如送望暮山¶
兮謂来嗚呼哀哉夀元肇吉先天不違接橋山之徃(二/本)¶
(作/大)隧營金阜之𤣥扉擁馳道兮皆徃獨宫車兮不歸原¶
夜(文粹有/兮字)藏晝終天(文粹有/兮字)戢輝文始建(文粹/作逺)極武餘¶
英威𤣥(二本/作立)徳不朽至道惟微雖隂陽之與變化侔神¶
聖(二本作/徳聖)兮安可希超前古以作則遺後代以垂衣嗚¶
<pb:KR4h0022_WYG_835-8b>¶
呼哀哉¶
　　　肅宗大宣孝皇帝哀冊文　　裴士淹¶
維寳應元年嵗次壬寅四月庚戌朔十八日丁夘大行¶
文明武徳大聖大宣孝皇帝崩于長生殿旋殯于兩儀¶
殿之西階粤二年三月二十七日庚午将遷座于建陵¶
禮也燭列瑶宫(一作燭/映□宫)河低象闕簷擁霄霧庭微曙月¶
森鷺翿以成行儼輼輬(一作/龍輼)而将發哀子嗣皇帝諱充¶
窮感慕擗摽傷摧奠𤣥扆而増肅瞻白雲而不迴雨泗¶
<pb:KR4h0022_WYG_835-9a>¶
噎兮千官泣天仗摇兮萬國陪懿業方永神暉潜翳迺¶
詔有司騰芳後裔其詞曰¶
髙丘演慶𤣥牝開祥寳歷(一作/系)攸重靈源自長文昭武¶
穆累聖重光七葉増睿(一作/濬)時惟我皇天帝褰裳全真¶
養正窅然姑射欽哉有命謂禹知子踵堯傳聖伊昔休¶
應虹流電驚猗蘭養徳叢桂䟽榮徇齊純孝𢎞裕欽明¶
光含玉理秀發珠衡辨(一作/辯)日多悟朝雲更輕尊師樂¶
業問寢揚名三善克舉萬邦以貞叶契斷金觀書群玉¶
<pb:KR4h0022_WYG_835-9b>¶
性與兼愛道存濡足詢事考言登庸(一作/應圖)受籙運符提¶
象輝同倡燭景星耀芒大風成曲戎羯緣間書稱猾夏¶
轉斾秦川連兵朔野水靈潜衛山祗鬷嘏順時徙邑聿¶
来岐下用剪修虵匪勤戎馬輯寧黎庶保乂宗社赫矣¶
天府於皇樂都瑶壇饗帝璧沼崇儒進善求瘼明刑恤¶
辜丹巖藏銑緑浦捐珠容成啓路王母獻圖功宣祀夏¶
道洽歌虞物莫疵癘人用昭蘇櫟陽先惠棣華増睦冠¶
帶麟洲賔延鳥服招諫懸皷誓師推轂禮備樂和逺安¶
<pb:KR4h0022_WYG_835-10a>¶
邇肅恩猶覆燾義涵亭毒露䑓愛費茅宇蠲奢北薦舂¶
寳南牧(一作/收)若華卿雲聳盖潏露垂葩畆秀同頴階榮¶
指邪滌慮髙居凝神下濟逺探仙訣深入真諦穆穆頌¶
聲温温愷悌榮鍾三古牢籠八裔才生之亹爰集良已¶
之文莫繼佇襄野而来廵怨祁宫而興沴嗚呼哀哉序¶
分𢎞璧庭臨綴衣如天落構象日徂輝棄璇㝢而奚速¶
啓金縢而遂違鳥冊龍圖之瑞青邱丹浦之威瞻脫屣¶
兮如在痛攀髯兮不歸巖岫晦兮愁雲積郊原空兮落¶
<pb:KR4h0022_WYG_835-10b>¶
景微嗚呼哀哉環&KR0801;縞素鞮譯凝慕龜謀恊吉象耕遐¶
赴珠玉重而不藏襲稱(一作/衣)㢘而有數静鈎陳于塋所¶
閉閶闔于應(一作/象)路靡營南紀之㕓空望西陵之樹嗚¶
呼哀哉蒼旻浩然緹律亟遷既深悲於寒霰俄隕涕於¶
韶煙背鳳城而紆欝援(一作/振)蜃紼而聮翩息輿駕于懸¶
圃聞鍾磬於廣川神理𡨕其造物皇情邈以終天嗚呼¶
哀哉三光猶變九丹非術蛩隧蒼茫鮒隅蕭瑟度清渭¶
而徐轉指丼泉而半出薤曲嘶管以臨風松門倚巖而¶
<pb:KR4h0022_WYG_835-11a>¶
蔽日嗚呼哀哉式&KR0993;永命戒兹羣后至徳神功天長地¶
乆邁千祀之騰茂居百王之冠首俾下武而欽承彰典¶
謨而不朽嗚呼哀哉¶
　　一作皆唐大詔令¶
　　　代宗睿文皇帝哀冊文　　　崔祐甫¶
維大歴十四年嵗次已未夏五月二十二日寳應元聖¶
文武皇帝崩于大明宫蓬莱殿遷座于大内二十六日¶
丙寅殯于太極殿之西階有司即南郊定儀上尊諡曰¶
<pb:KR4h0022_WYG_835-11b>¶
睿文孝武皇帝其年十月丁酉朔四日庚子將遷幸於¶
(一作/于)元陵禮也東方啓明繁霜猶落風物凄於宫樹號¶
啼隘於殷幕哀子嗣皇帝諱襲縗慼若泣血漣如感備¶
物之如在索明靈於太虚聆哀挽之急莭懼靈駕之将¶
引捧玉斚之歔欷望龍輴而不忍恭惟大孝終揚盛(一/作)¶
(於/揚)名爰命司籍光昭徳聲其詞曰¶
於休我皇長發其祥咎繇翊舜徳種四方𤣥元去周闡¶
流道光土實受命其牙則黄炎漢之後南北披壤天厭¶
<pb:KR4h0022_WYG_835-12a>¶
衆閠掃隋興唐有唐不曄帝命不叶豐融葳蕤盛于八¶
葉其盛伊何聦明徇齊誕實匍匐聖敬日躋無幽不洞¶
無逺不稽孝友濬哲聲逹羣黎天寳季嵗竟天長彗蛇¶
騰犬瘈以螫以噬皇輿南廵帝出朔裔君父命我爰㧾¶
六師驅駕熊羆左右蠻夷逆徒蟻聚言割其旗一皷氷¶
碎日未改時席卷酆邑風清洛師天開地廓萬物斯覩¶
安輿自蜀復于中土龍躍岐山正于九五帝子之孝軼¶
邁千古子則戴親孫能敬祖乃登儲位問安三至一有¶
<pb:KR4h0022_WYG_835-12b>¶
元良儀形克類繼文纂緒道格𤣥穹大明方中萬㝢發¶
蒙豈無桀驁化而為忠豈無羿浞如燎遇蓬刑清政脩¶
&KR1839;邇懐柔王度如玉徳音海流四靈皆擾三春洊羞方¶
輯羣瑞登于介邱華封祝堯使聖人夀猒代何速奄捐¶
九有天裂其髙地傾其厚嗷嗷萬姓泣慕元首創鉅痛¶
深寧丁我后嗚呼哀哉肅肅正殿自炎徂凉漏滴盡兮¶
夏日永燭華凝兮秋夜長階有苔兮委積庭有草兮芸¶
黄嗚呼哀哉七月之期同軌畢至市(疑/)野筮壊(疑/)因山¶
<pb:KR4h0022_WYG_835-13a>¶
開隧捨清禁而不留指平原而出次嘉徳兮啓闈承天¶
兮敞扉抵廟門兮駐嚴蹕順孝心兮傷永違嗚呼哀哉¶
出朱雀兮度青門恨六龍之若奔傾萬邦而㑹九族送¶
吾皇兮歸夀原風颼飀而簫皷慘日曀昧兮郊野昏植¶
栢兮青青彌岡兮亘&KR2060;俯杳杳兮重壤想森森之萬靈¶
偶嬪嫁兮像閽寺捧厥衣兮拱下庭嗟備物之皆列奉¶
𤣥堂兮永寧嗚呼哀哉仙馭兮何之九虞兮有期揔千¶
官兮萬騎返城闕兮如疑功髙舜典美冠周詩於萬億¶
<pb:KR4h0022_WYG_835-13b>¶
載昭昭有詞嗚呼哀哉¶
　　　順宗至徳大聖大安孝皇帝哀冊文¶
　　　　　　　　　　　　　　　趙宗儒¶
維元和元年嵗次丙戌正月一日丙寅朔十九日甲申¶
大行太上皇崩于興慶宫之咸寧殿旋殯于大内太極¶
殿之西階粤以其年七月壬申朔十一日壬午將遷座¶
于豐陵禮也龍輼將進魚帷已拂庭引廞儀衢陳備物¶
哀子嗣皇帝諱孝思罔極昭感人神痛天儀之永閟攀¶
<pb:KR4h0022_WYG_835-14a>¶
徳音而靡聞盡哀誠於祖奠徹永慕於顥旻欽惟宸範¶
冝光典冊乃詔魯臣纉揚聖績其詞曰¶
太陽麗天朗曜清懸元后統位至化光被洪惟我唐紹¶
興哲王徳宣風土法化乾綱為政本仁寳系攸長積習¶
和氣變為禎祥矩範相纉巍巍煌煌十葉丕慶膺兹駿¶
命禀乎聦明生知孝敬秉文成訓惟睿作聖祚歴攸歸¶
天保斯定厥初錫壤啓彼維城及升上嗣萬邦以貞道¶
邁儲訓業茂繼明揔于至妙御乎至精天休廣運播茲¶
<pb:KR4h0022_WYG_835-14b>¶
清問緯武經文金鏗玉振不絶馳道有過兹慎莫見於¶
微曷窺其朕六律諧度四時齊信庠筵齒胄望苑招賢¶
學閫奥海詞峯峻天深工八體尤洞三𤣥秉志樂善鋭¶
思討研敬老尊道優游文囿至賾必精微言咸究不習¶
而知莫非天授建中季祀邦都盗起皇輿出狩幸於郊¶
壘逆祲晝霾衝發如燬扈蹕之辰從曰撫軍每躬誓衆¶
能感師人竟掃兇孽於昭大勲惟謀静難惟孝安親出¶
震(一作/鎮非)御圖如運璿樞慮𢎞拯物情窮(一作/殷)泣辜深仁¶
<pb:KR4h0022_WYG_835-15a>¶
降感至澤旁敷洋溢汪濊格于天區寛刑恤隠省賦蠲¶
逋斥絶竒貢歸還戎(一作/戌)俘出中宫之音妓愍戎塞之¶
勤夫有命焚鴆永光典謨𤣥風大扇庶類(闕/)愉疾瘵皆¶
愈荑蕤發枯理臻至道我得𤣥珠垂裳負扆懷兹寅畏¶
美利天下雲行雨施人自遷善時稱不諱覆育之恩無¶
不茂遂含靈逢幸澡濯聖政泰元降祉媪神薦慶猛戱¶
(一作/獸)皆仁翾昆遂性憬夷慕化向風翹聴八表無(闕/)一¶
時之盛方播金石流于舞詠爰降冲志稱乎倦勤褰裳¶
<pb:KR4h0022_WYG_835-15b>¶
釋位思保怡神惟聖禪聖光于君臨傳萬葉之丕籍浹¶
四海之歡心付託之際人祗感深棄代昌期興運本枝¶
遇乾坤之交泰見堯舜之同時尊名崇於聖夀至道體¶
於希夷嗣皇帝(闕/)　　徳永裔垂則資敬問安乾乾翼¶
翼一人事親化行邦國冲舉何早栖靈物表聖慕極於¶
充窮人悲集於荼蓼嗚呼哀哉葆翿儼陳招摇初轉背¶
紫禁而歸夀陵出青門而臨下(一作/上)苑金皷聲兮二儀¶
震煙雲慘而百里逺寳馬局(一作跼/或作蹢)歩於逶遲縞士揚¶
<pb:KR4h0022_WYG_835-16a>¶
音於楚挽嗚呼哀哉瞻彼重峯中起靈宫衆山朝衛欝¶
欝崇崇積凝巖之崇靄聚浩野之悲風睇長天而怨不¶
極指流水而恨無窮嗚呼哀哉萬方臣子心崩以摧㑹¶
七月之畢至望九疑而増哀攀龍髯而何及泣鸞輅之¶
空廻嗚呼哀哉崇兹嚴寢邈矣終天獸方䕶闕鳥亦耘¶
田閉虛(一作/靈)儀於宸宇響夜漏於青川嗚呼哀哉五雲¶
之上六龍以(一作/已)飛難攀真駕空覩㳺衣寥廓一生曷¶
其(一作/期)有歸惟英謨與睿範傳萬代之洪徽嗚呼哀哉¶
<pb:KR4h0022_WYG_835-16b>¶
　　一作皆唐大詔令¶
　　　僖宗皇帝哀冊文　　　　　樂朋龜(唐㑹要/作孔緯)¶
維文徳元年嵗次戊申十月乙丑朔二十七日辛夘僖¶
宗皇帝將遷于靖陵禮也羽衛既整笳簫畢陳感切羣¶
品哀慟八神孝弟嗣皇帝臣國體情重天倫痛深範規¶
(唐大詔令/作規範)鴻烈想像徽音舉觴奠以頓首援哀冊以寫¶
心詞曰¶
天寳生聖聖必為君銀河色變玉清氣分祥圖煥炳瑞¶
<pb:KR4h0022_WYG_835-17a>¶
景絪緼重瞳舜目八彩堯雲克明克類乃武乃文是超¶
東户宜繼南薰乃平萬方乃登四海墜典必舉舊章無¶
改威儀穆穆多士藹藹聲冠令王化㝠真宰東漸漲溟¶
西被流沙徒施尉候匪間幽遐書文車軌範為一家貫¶
胷魋髻慕我諸華既洽無為益彰在宥踈網雖設吞舟¶
是漏微火不防燎原孰救四極鰲傾兩曜麟鬬爞爞湯¶
旱湯湯堯水火鑠金流陵移山徙咨嗟所(疑作/祈)祝隘溢¶
啚史莫咎人謀難窮天理漢后三七冥運則然秦都百¶
<pb:KR4h0022_WYG_835-17b>¶
二巨防虚傳風排月陣彗掩星躔亶去岐山蒲遊崑嶽¶
于槖于囊為猿為鶴書藏稽穴琴捐洞壑沉吟往事追¶
想前作爰乗天駟爰幸井絡澄澈錦江峥嶸劔閣皇天¶
震怒列藩㑹盟妖氣一蕩駭浪徐清遂復中夏言歸上¶
京児童躍舞父老懽迎寢殿未安僞(詔令/作爲)孽爲害紏率¶
姦人隠藏無賴洋洋漢源燿燿芝盖爰警爰蹕乃朝乃¶
㑹僣逆既顛鑾輅言旋魯戈廻日媧石補天方覩萬物¶
方永億年遽云厭代俄乃上僊嗚呼哀哉帝鄉兮莫追¶
<pb:KR4h0022_WYG_835-18a>¶
天路兮何之龍馭飄兮弓劔在雀䑓暮兮歌管悲嗚呼¶
哀哉顧惟㓜冲祗紹明聖捧秦民之誓詞䖍覇陵之遺¶
令載深號咽敢云稱詠望松闕兮杳冥撫棣蕚兮精誠¶
念烏兎之奔邁仰牛斗之縱横播芳塵於簡冊託凄恨¶
於銘(詔令/作旒)旌嗚呼哀哉¶
　¶
　¶
　¶
<pb:KR4h0022_WYG_835-18b>¶
　¶
　¶
　¶
　¶
　¶
　¶
　¶
　文苑英華卷八百三十六¶
