# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:54.431790
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷五百五十七
<pb:KR4h0022_WYG_557-1a>¶
欽定四庫全書¶
　文苑英華卷五百五十七　宋　李昉等　編¶
　后妃¶
　　賀冊皇太后表四首¶
　　百僚賀册皇太后禮畢表二首¶
　　鄭尚書賀册皇太后表一首¶
　　賀冊皇太后及徳妃表一首¶
　　中書門下請冊貴妃表一首¶
<pb:KR4h0022_WYG_557-1b>¶
　太子¶
　　賀𫝊位於皇太子表一首¶
　　請冊皇太子表二首¶
　　代宗讓皇太子表一首¶
　　為楊州李長史立皇太子表一首¶
　　賀冊皇太子表四首¶
　　賀皇太子知軍國表牋二首¶
　　后妃¶
<pb:KR4h0022_WYG_557-2a>¶
　　　賀冊皇太后表　　　　　　常　衮¶
臣某言伏見八月二十六日制冊上皇太后尊號凡在¶
生靈不勝慶幸臣聞天地之因(一作/經)所由(一作/因)者本聖¶
人之徳無加於孝故紹休以受命榮號以歸尊是用慶¶
善奉慈因親教愛也伏以皇太后法象太極是生兩儀¶
光昭上元以母萬物塗山降瑞華渚呈符照臨典禮示¶
天人之慶(一作/訓)範裁成風化表戚屬之宗師詩云思齊¶
太任文王以聖則知祚我仁慶誕與睿哲穆穆明明有¶
<pb:KR4h0022_WYG_557-2b>¶
自来矣伏惟聖神文武皇帝陛下以皇道還淳以文明¶
致理行三代之典(一作/極)教備兩漢之威(一作/盛)儀逾年改¶
元謁告清廟永言配命殷薦圎丘大孝通於神明至化¶
被於寰宇瞻戀慈訓尚未遑安處奉徽章以崇位號嚴¶
恭前殿陳布外朝萬國在庭千官執禮冕旒端拱翼翼¶
烝烝候(一作/俟)金冊以拜興承瑞寳而俯受聖理之至其¶
道大光朝野同歡臣妾有恃言念舊黨遂及姻聮褒徳¶
以殊榮推恩以序進華胄増貴外家益尊固可以感動¶
<pb:KR4h0022_WYG_557-3a>¶
靈祗懐服戎狄豈止徳教加於百姓仁厚及於九族而¶
已冝其煥列青史昭播鴻猷億萬斯年以承多福臣所¶
守有限不獲稱慶闕庭無任抃躍忻悦之至謹遣某官¶
奉表陳賀以聞(一作皆/唐類表)¶
　　　同前　　　　　　　　　　劉禹錫¶
臣某言伏見制書以二月二十五日冊立皇太后盛禮¶
畢陳徳音逺被一人有慶萬國同歡中賀伏以(集作/惟)皇¶
太后禀靈作合(集作/配)誕聖表祥徽號極域中之尊至仁¶
<pb:KR4h0022_WYG_557-3b>¶
為天下之母陛下君臨有國子道無違長樂宫中永獻¶
南山之夀濯龍門上再揚東漢之風率土臣子不勝歡¶
(集作/欣)抃¶
　　　同前　　　　　　　　　　楊於陵¶
臣某言伏奉月日制書奉太上皇后尊號曰皇太后坤¶
儀鎮定孝徳昭升大義冠於人倫盛徳(類表/作禮)光於史冊¶
凡在臣子不任抃躍中賀臣聞周室興王文母同其經¶
理漢皇嗣聖明徳贊其徽猷伏惟陛下𢎞闡睿圗誕膺¶
<pb:KR4h0022_WYG_557-4a>¶
昌厯皇太后宣明懿範超邁前脩家國慶靈慈孝交感¶
堯門薦祉延寳祚於無疆長信頥神播歡心於率土由¶
我爱敬致茲雍熈何幸萬邦之人親逢千載之運臣叨¶
承奬任職守藩條阻拜彤庭雖違於常典載馳丹懇倍¶
過於恒情¶
　　　同前　　　　　　　　　　羊士諤¶
伏以某日誥命爰以令辰太上皇后光膺典冊盛化既¶
行中外同慶臣某中賀皇太后隂靈(類表作/母徳)降祥坤儀¶
<pb:KR4h0022_WYG_557-4b>¶
垂訓堯門誕聖時逢寳厯之典彤管紀言道光内輔之¶
業九族承序萬國乂安伏惟皇帝展禮南宮奉觴北極¶
榮超簡冊慶浹寰區凡在生靈孰不傾戴臣以逺守藩¶
鎮不獲稱賀(二字類表作/抃舞闕庭)¶
　　　百寮賀册太上皇后禮畢表　栁宗元¶
臣某等言今月日太上皇后冊禮云畢率土臣妾慶抃¶
無窮臣某等誠慶誠賀頓首頓首伏以太上皇后著嬪¶
虞(集作/虞嬪)之至徳嗣母周(集作/周母)之徽音表率六宮明彰萬¶
<pb:KR4h0022_WYG_557-5a>¶
國陛下克脩理本以暢化源神道知事地之方人倫識¶
尊親之大豈為婦道(集作/順)斯備隂理(集作/禮)用脩足以播¶
正始於王(集作/國)風致時雍於帝典臣等謬叨(集作/塵)榮位¶
獲覩盛儀踴躍之誠倍萬恒品¶
　　　鄭尚書賀冊皇太后表　　　令狐楚¶
臣某言伏聞制冊皇太后(七字一作臣伏奉五月二/十八日勅㫖尊太上皇后)恩¶
覃日下歡動中天(一作/天中)臣伏以皇太后坤徳合符隂靈¶
表慶化光宮職道贊國風伏惟皇帝仁聖宅心文明恭¶
<pb:KR4h0022_WYG_557-5b>¶
已遵承孝理嚴奉慈顔獻寳綬於内朝宣玉冊於中禁¶
彰明順徳知陛下就養之勤表正母儀見陛下歸安之¶
盛萬國所繫四方是刑人(一作/召)臣之懇願既申品物之¶
歡心斯洽臣叨承寄任限守藩(一作/方)隅不及(一作/獲)陪位¶
闕庭抃舞稱賀無任聳慶踴悦之至(一作皆/唐類表)¶
　　　賀冊太上皇后及徳妃表　　栁宗元¶
臣某等言伏奉今月日誥良姊王氏冊太上皇后良媛¶
董氏册太上皇徳妃宜令所司備禮冊命者母儀有光¶
<pb:KR4h0022_WYG_557-6a>¶
坤道克(集作/成)順隂教方行於萬國内理克和於六宫臣¶
某等誠慶誠賀頓首頓首伏惟皇帝陛下對若天休奉¶
揚睿㫖長秋既登其品(集作/正)位揄狄亦洽(集作/被)於恩光¶
奉養見三朝之安周旋有四星之輔豈徒配乾稱大事¶
(集作/助)日為明所以表王化之源知孝理之本冠映千古¶
儀刑四方臣等捧戴施行踴躍無地無任蹈舞忻喜之¶
至¶
　　　中書門下請冊貴妃表　　　常　衮¶
<pb:KR4h0022_WYG_557-6b>¶
臣等言臣聞天文次星配以妃位帝宫内職守在(一作/守於)¶
王化視公卿而命秩思賢才以審官盖五禮之宗(一作/定非)¶
六義之本也伏惟寳應元聖文武皇帝陛下紹興下(一/作)¶
(典/文)武屬當多難一日萬務親紆聖心初定羣兇尚多闕¶
典紫庭分理頃刻未遑彤管記言因茲而缺然則(一作/以)¶
奉若天道以隂而助陽御于家邦由中而及外今既三¶
靈叶泰四海永清冝舉舊章以行盛禮竊承(一作/以)壼制¶
未正等威當熊之徳或聞於蘭殿貫魚之序無列(一作/别)¶
<pb:KR4h0022_WYG_557-7a>¶
於椒房固以(一作/已)叶周南之風參虞汭之化豈使坤儀曠¶
其取法隂教闕而不修雖則簡在宸衷安敢黙於誠¶
請伏冀大明禮秩俾率宫庭以厚人倫以風天下庶¶
得外朝均政羣望獲從無任懇欵屏營之至臣某誠¶
惶誠恐頓首頓首謹言¶
　　一作皆唐類表¶
　　太子¶
　　　賀𫝊位於皇太子表　　　　庾　信¶
<pb:KR4h0022_WYG_557-7b>¶
臣某言伏見二月十九日詔傳位於皇太子昔者降居¶
弱水登庸有優劣之殊来朝櫟陽繼體有君臣之異不¶
得與夫天之兩日日之再中並曜聮輝重明雙照同年¶
而語矣伏惟天元皇帝惟聖作聖惟親尊親降意於與¶
能鳴謙於神器欲令百二相和先聞揖讓之風天下無¶
為早識吾君之子是以運獨見之明行非常之事先天¶
不違後天而奉皇太子身貞萬國道照四門夙膺再命¶
之符實允基天之命非闗復子明辟異於遷虞事夏既¶
<pb:KR4h0022_WYG_557-8a>¶
損既益尚或二天為離為火何妨兩日且平陽蒲坂賢¶
臣則二十五人顓頊髙辛才子則一十六族與此計事¶
何遽無成鼚(丑艮切/皷聲)乎皷之軒乎舞之自當八風通慶¶
雲聚五老同逰三星運曜豈直雙龍再賜九雉重飛而¶
已哉皇帝藐然姑射正當乗雲馭龍問道崆峒豈復先¶
秋木落臣生預堯年時逢舜日覩惟新之慶實倍萬恒¶
情¶
　　　請冊皇太子表二首　　　　于　邵¶
<pb:KR4h0022_WYG_557-8b>¶
臣聞立天下之本故受之以震明兩承綂慶元有光期¶
(一作/斯)萬國以貞而一人有慶也伏惟皇帝陛下受天明¶
命尊祖嚴配聖謨廣運禮秩咸若六親承式而理六合¶
不論而定伏以儲宮未立人望猶勤奉天順人事不可¶
曠夙聞宣王天資孝敬訓禀詩禮可以奉宗祧之重可¶
以當匕鬯之主朝三命宰則以安親前師後傅則以齒¶
胄伏乞以時冊命報慶天人然後啓承華以論道起博¶
望而養徳天下幸甚天下幸甚臣等㕘跡樞宥(一作/宻)倍¶
<pb:KR4h0022_WYG_557-9a>¶
萬恒情謹奉表陳請以聞¶
　　　二¶
臣炎等言今月十六日敢以古儀請建皇儲伏奉恩命¶
未垂允答受命競悚怳然失圗臣炎等惶恐頓首臣聞¶
帝王之理必先體統而後正百度以臨四方修人紀以¶
符天道則居震守噐重離繼明是先代行於天下也况¶
尊宗廟而奉君親乎此而不先孰可先者陛下尚執謙¶
徳方勤庻政畧至公之務慎翼子之私是何小嫌而廢¶
<pb:KR4h0022_WYG_557-9b>¶
前訓今臣等不敢以歴代為據且以國朝以來言之有¶
若髙祖義寜二年五月即位六月立建成為皇太子太¶
宗武徳九年八月即位十月立中山王為皇太子髙宗¶
貞觀二十三年六月即位七月立陳王為皇太子(按新/舊唐)¶
(書并㑹要髙宗永徽三年/七月立陳王忠為皇太子)則祖宗垂範如示諸掌今抑¶
而不立豈塞天下之望(十一字一作今抑而不奉而當/何奉之伏乞考百代不刋之典)¶
(遂萬國元良之/望天下幸甚)伏聞宣王以子則嫡以家則孝天姿玉¶
裕雅性冲深足以奉粢盛之重視朝夕之膳然則行一¶
<pb:KR4h0022_WYG_557-10a>¶
物而三善皆得者建儲之謂也臣等不勝大願懇請之¶
至¶
　　　代宗讓皇太子表　　　　　常　衮¶
臣某言臣聞君父之命誠不合辭臣子之心固無所隠¶
隠之則有累天鑒辭之則有負國貞在無隠而不言雖¶
禀命而非孝臣所以省躬審分讓徳推賢瀝懇上聞冐¶
嚴亟請丹誠罔感皇睠來(疑作/未)昭戰兢失圖精爽飛越¶
臣某誠惶誠恐頓首頓首伏以國之上嗣古曰元良觀¶
<pb:KR4h0022_WYG_557-10b>¶
象于天應前星之環極取法于地視少海之朝宗必訪¶
蓍龜以承主鬯臣幼非樂善長未好儒慈奨特深愚蒙¶
不易教之羽籥有昧樂章訓以詩書終迷義府逰虧四¶
老才乏五官人莫係心徳非守噐頃者外統羣帥内録¶
尚書竊懼任榮以憂官謗今謬塵博望猥辱夀春位登¶
青宮禮絶朱邸且乖人望載黷朝經循名責實未足承¶
天之序捨長立賢亦猶行古之道伏惟陛下博求公議¶
允納㣲誠更擇温文俾膺繼紹逺想伯夷之讓用升季¶
<pb:KR4h0022_WYG_557-11a>¶
歴之材至公大行天下幸甚無任懇廹屏營之至謹奉¶
表陳讓以聞臣誠惶誠恐頓首頓首¶
　　　為揚州李長史賀立皇太子表¶
　　　　　　　　　　　　　　　蕭頴士¶
臣某言伏奉制書皇太子以今月嘉辰肅膺典冊少陽¶
輔徳前星耿耀凡在生靈預増慶幸臣聞立嗣必子爰¶
徴古訓惟賢乃建式固宗祧周漢以還憲章未改伏惟¶
開元神武皇帝陛下嚴祗寳祚光啓睿圗則哲其難至¶
<pb:KR4h0022_WYG_557-11b>¶
公有在惟天為大萬邦所以作貞如日之昇重離所以¶
増煥况瓊枝挺秀玉葉資神允釐監撫儀形雅頌春華¶
秋實嘗俯俟於嘉言一物三善諒行稱於至徳固以靈¶
祗叶贊景命昭宣馳道之前猶應著令寢門之外方候¶
問安臣忝貳藩條局守官次不獲預陪大禮稱慶闕庭¶
延首承華以忺以抃¶
　　　賀冊皇太子表　　　　　　張九齡¶
臣言伏奉今月二十日制冊立皇太子者伏以皇太子¶
<pb:KR4h0022_WYG_557-12a>¶
天實生徳睿哲夙備爰以吉辰光膺盛典伏惟開元神¶
武皇帝陛下建儲固本體天合聖萬方之心永貞是屬¶
一人有慶大賚斯在臣某待罪南郡不獲稱慶闕庭欣¶
躍之誠實百恒品無任悚躍慶抃(一作/躍)之至謹遣所部¶
官宣義郎行枝江縣尉楊崇先奉表陳賀以聞臣誠喜¶
誠抃(類表作誠/歡誠喜)頓首頓首死罪死罪謹言¶
　　　同前　　　　　　　　　　吕　温¶
臣某言伏見十月十二日勅伏承皇太子以四月二十¶
<pb:KR4h0022_WYG_557-12b>¶
一日册命禮畢光紹前典惟懐永圗神人允諧動植咸¶
頼臣某誠歡誠抃頓首頓首臣聞燕翼貽謀帝王之大¶
孝立嫡主器禮易之明訓伏惟皇帝陛下克明駿(一作/俊)¶
徳恢纂鴻休武功有成文理既定然後𢎞三王之教諭¶
建萬國之元良凡在生靈孰不慶幸臣守官荒服稱賀¶
無階竊抃嶺隅倍萬恒品無任感悦屏營之至謹奉表¶
陳賀以聞¶
　　　同前　　　　　　　　　　劉禹錫¶
<pb:KR4h0022_WYG_557-13a>¶
臣某言伏見冊皇太子盛禮斯畢徳音遐宣萬國以貞¶
庶類咸悦中賀伏惟文武孝徳皇帝陛下體元立極垂¶
訓御時既闡王猷思安國本前星位定拱宸極以昭彰¶
蒼震氣宣與天地而長乆禮光匕鬯澤被華夷宗社有¶
無疆之休生靈懐莫大之慶臣恪居官次遐守巴南不¶
獲稱慶(二字稱賀/集作闕庭)臣無任踴躍之至¶
　　　百寮賀冊皇太子表　　　　栁宗元¶
臣某等言伏奉今月二十四日制廣陵郡王冝冊為皇¶
<pb:KR4h0022_WYG_557-13b>¶
太子改名某仍令所司擇日備禮冊命者天序有奉皇¶
心載寧臣某等誠慶誠賀頓首頓首臣聞商書載以貞¶
之文漢史傳早建之義不惟立愛其在繼明陛下奉率¶
前規敷揚盛典顧茲守噐之重爰正承華之位尊義方¶
之教載錫嘉名崇建樹之禮式光典命以長而立自符¶
於慎擇必子而選遂合于至公邦本不摇王業彌固此¶
皆宗社垂祉啓佑皇心乾坤叶(集作/合)謀保安聖運足以¶
播休氣於四海洽太和於萬靈食毛含齒所同歡慶臣¶
<pb:KR4h0022_WYG_557-14a>¶
等奉承制命蹈舞周行不任歡抃之至(六字集作踊躍/之誠倍百恒品)¶
(無任慶抃感悦之至/謹奉表陳賀以聞)¶
　　此篇元誤編在六百三十五卷狀門今移入于此¶
　　　賀皇太子知軍國表　　　　令狐楚¶
臣得上都進奉官狀報伏承七月二十八日詔㫖軍國¶
政事權令皇太子勾當者中賀伏惟皇帝陛下大明御¶
㝢至孝自天霜露既濡想園陵之漸近雲霞是仰悲弓¶
劔之方遥内感深(闕/)外勉(類表/作煩)庶政由是推赤心於俊¶
<pb:KR4h0022_WYG_557-14b>¶
乂委寳厯於元良宣明兩曜之光崇重萬國(一作/邦)之本¶
與夫逰神姑射義豈同風養道大庭禮誠異日天下臣¶
子不勝慶幸臣限以所守不獲拜候闕庭無任屏營之¶
至¶
　　　賀皇太子知軍國牋¶
臣某牋伏見七月二十八日皇帝宣詔(後篇作/詔㫖)軍國政¶
事並權委皇太子殿下勾當者(後篇有/右字)伏以皇帝陛下¶
躬勤黼扆志奉山陵(後篇作/園字)恭(後篇類/表作思)慕積中殷憂發¶
<pb:KR4h0022_WYG_557-15a>¶
外瞻九廟之重湏有纘承以萬機(後篇/作方)為煩期在宴息¶
伏惟皇太子殿下日躋睿哲天縱欽明繼丕業而堯厯¶
重昌嗣鴻名而文功累盛事有光於徃古慶(類表/作思)實被¶
於殊方率土臣心(後篇/作子)不(後篇/作無)任欣戴臣限以(後篇/作於)鎮¶
守逺在方隅不(後篇/作未)獲陪慶(後篇/作位)宫庭抃舞稱賀瞻戀¶
踴躍之至謹奉牋以聞¶
　　此篇六百二十七卷重出今已削去¶
　¶
<pb:KR4h0022_WYG_557-15b>¶
　¶
　¶
　¶
　¶
　¶
　¶
　¶
　文苑英華卷五百五十七¶
