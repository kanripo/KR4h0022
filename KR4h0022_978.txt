# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:13.848616
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷九百七十九
<pb:KR4h0022_WYG_978-1a>¶
欽定四庫全書¶
　文苑英華巻九百七十九　宋　李昉等　編¶
　交舊二¶
　　爲建安王祭苗君文一首¶
　　祭黃州髙府君文一首　祭韋府君文一首¶
　　祭率府孫録事文一首　祭孫府君文一首¶
　　祭崔侍郎文一首¶
　　為河内王祭陸兾州文一首¶
<pb:KR4h0022_WYG_978-1b>¶
　　為吏部侍郎祭故人文一首¶
　　祭李侍郎文一首¶
　　為王司馬祭甄都督文一首¶
　　祭清河房公文一首¶
　　　為建安王祭苗君文　　　　陳子昻¶
維某年月日朔方道大總管建安郡王攸宜以酒饌之¶
奠祭故壯武將軍左王齡衞中候左三軍營主苗君之¶
靈君忠勇兼資戎麾夙濟烏丸作逆赤羽從軍方且任¶
<pb:KR4h0022_WYG_978-2a>¶
君先鋒仍馳後勁刈鮮卑之壘摧蹋頓之師執馘獻俘歸¶
受國賞何圖大勲未立随命先凋永懐咨嗟情用兼慟¶
故命酒奠告爾殤䰟君其有靈歆兹薄酹嗚呼哀哉尚¶
饗¶
　　　祭黃州髙府君文　　　　　　前　人¶
維年月日朔孫女夫某等謹以清酌庶羞之奠敢昭告¶
于故黃州高府君之靈惟府君含徳元亨保和光大才¶
堪濟世而運属承平器允登台而命鍾流(集作/淪)落有瑚¶
<pb:KR4h0022_WYG_978-2b>¶
璉之寳無廊廟之資豈圖大位不濟幽靈永昧尊儀潜¶
翳三十餘年𤣥殯既開黄腸已古今青烏改卜丹旐來¶
歸窀穸即期幽明永訣某奉事門䦨興言追慕實増感¶
咽竊惟精意以享黍稷非馨敢陳薄酹以獻明靈嗚呼¶
哀哉伏惟尚饗¶
　　　祭韋府君文　　　　　　　　前　人¶
維年月日左拾遺陳子昻謹以少牢清酌之奠致祭故¶
人臨海韋(一有/府字)君之靈惟君孝友自天忠義由已有經¶
<pb:KR4h0022_WYG_978-3a>¶
世之畧懐軌物之量甘心苦節風雨不改常欲窮則獨¶
善其身達則兼濟天下感激遐詠邈然青雲何期良䇿¶
未從大運奄忽嗚呼哀哉昔君夣奠之時值余寘在叢¶
棘獄户咫尺邈若山河話言空存白馬不弔迨天網既¶
開而宿草成列言笑無由夢寐不接永言感慟何時可¶
㤀今旌旐言歸闗河方逺興言永訣今古長辭鄧攸無¶
子天道何知洛陽舊陌拱木猶存京兆新阡孤松已植¶
已矣韋生云何及矣大運之徃賢聖同塵嗚呼哀哉伏¶
<pb:KR4h0022_WYG_978-3b>¶
惟尚饗¶
　　　祭率府孫録事文　　　　　前　人¶
維年月日朔某等云云古人歎息者恨有志不遂如吾¶
子良圖方逺(集作/興)青雲自致何天道之微昧而仁徳之¶
攸孤忽中年而顛沛從夭運而長徂惟君仁孝自天忠¶
義由已誠不謝於昔人實有髙於烈士然而人知信而¶
必果有不識於中庸君不慙而(集作/於)貞純乃洗心於名¶
理元常既没墨妙不傳君之逸翰曠代同仙(蜀本/作侣)豈圖¶
<pb:KR4h0022_WYG_978-4a>¶
此妙未極中道而息懐衆寳而未攄永幽泉而掩魄嗚¶
呼哀哉平生知已疇昔周旋我之于君交之百年相¶
視而笑宛然昨日交臂而悲今焉已失人代如此天道¶
固(集作/罔)然所恨君者枉夭當年嗣子孤藐貧寠聨翩無¶
父何恃有母惸焉嗚呼孫子山濤尚在嵇紹不孤君其¶
知我無恨泉途嗚呼哀哉伏惟尚饗¶
　　　祭孫府君文　　　　　　　前　人¶
維年月日子昻謹以牲酒之奠致祭故延俊府折衝燕¶
<pb:KR4h0022_WYG_978-4b>¶
然(集有/平字)孫府君之靈惟君少馳英武早効成功聲雄塞¶
上名重闗中憺稜威於敵國存大節於家風既揮金而¶
退老方餌玉(集作/藥)於仙童何昊天之不弔随大化之云¶
(集作/以長)終白馬故人青烏送徃素車永訣黄壚誰賞醑(集/作)¶
(絮/)酒盈觴䰟兮尚饗¶
　　　祭崔侍郎文　　　　　　　張　説¶
維神龍三年月朔日兵部郎中員外曹良史等謹以清¶
酌少牢之奠敬祭故侍郎崔公之靈位以行成名以才¶
<pb:KR4h0022_WYG_978-5a>¶
起天臨明代是生君子長㦸髙門層堂峻址孝友仁愛¶
衣冠標軌清通正直省闥(集作/閣)條理束帯立朝惟國之¶
俊抑揚吐納金聲玉振器不滯方神無留韻厚奉外不¶
為假坦率内不違真泛交而容博好施而能均欲人規¶
已恕已及人故者不遺其故親者無失其親歴否㤗能¶
全其節故令名不離其身方齊六相助明三辰何孤我¶
徳何負兹神摶空隕羽中駕摧輪昔時寮列今為弔賔¶
凡二三子夙承惠(集作/逰)眷聨務七兵嵗陽三變分與時¶
<pb:KR4h0022_WYG_978-5b>¶
積事由更練謇謇公庭申申私宴慟音徽之永掩懐儀¶
範之不見戢容止於綴足潜眉目於䝉面哀哉柰何零¶
涕(集作/涕零)如霰緬惟初疾以迄將亡意氣精爽乾乾自強¶
顧瞻賔客勉勉矜莊几不側弁衾無觧裳話言静宻憂¶
公不㤀猶㸔駿馬尚聴名倡靡神不禱靡藥不甞倐然¶
信宿䰟歸渺茫歳初置酒春中酹觴何吉㐫之共域同¶
歌哭於此堂自古及今人誰不没豈嘆生死所嗟倉卒¶
脩途未半壯志先伐㷀子齔年遺孕(集作/𦙍)數月在親親¶
<pb:KR4h0022_WYG_978-6a>¶
與懐舊孰不傷心而痛骨靈(集作/虚)奠易収深悲難歇尚¶
饗¶
　　　為河内王祭陸冀州文　　　前　人¶
維萬歳通天元年月朔日神兵道大總管河北道按撫¶
使右金吾大將軍河内郡王以少牢之奠致祭故兾州¶
刺史陸君之靈戎羯不道侵軼幽都兇渠電滅餘燎星¶
鋪鳴弓抰(集作/怏)栁飲馬長蘆攬集同惡難起無虞梟獍¶
為依(集作/旅)鯨鯤有族裳旗來兵剡弧(集作/荻)弦木泮渙吞¶
<pb:KR4h0022_WYG_978-6b>¶
噬睢盱觸逐亂舞梯衡(集作/衡)潜攻版築鑿齒爭厲熊蟠¶
未熟踰坦自潰守陴皆哭髙扁(集作/扄)已陷連櫨(集作/樓)復¶
焚人類薙草城随壊雲僵屍暴骨藉藉紛紛嗟嗟使君¶
死節無吝政覺成俗兵機不振搆此(集作/狡此)猖狂難以徳¶
鎮城為讐保身膏虜刄明明上帝仁覆憫下赫赫神兵¶
驅馳在野朝告夕赴(集作/起)如何不及將守非堅為冦是¶
急救兵適來渉血猶濕三軍雷歎百戍雨泣天子命我¶
董戎冀方旌旂介胄千里相望既掃氛濁言巡戰塲輯¶
<pb:KR4h0022_WYG_978-7a>¶
睦人吏撫寕孤孀徘徊城府悽愴甘棠禮重王事哀深¶
國殤䰟兮有感歆此嘉嘗尚饗¶
　　　為吏部侍郎祭故人文　　　張九齡¶
維開元十年嵗次壬戌二月癸酉朔十七日已丑吏部¶
侍郎某謹以清酌脯醢之奠致祭于故某公之靈聞夫¶
仁必夀考所謂神道善亦慶延以為信然今夫子之不¶
福而聖謨之是愆孝友純固禮譲周旋行所以直業所¶
以專誠公才而天假故官政以日宣節使是式朝宿既¶
<pb:KR4h0022_WYG_978-7b>¶
至十部稱賢一人思媚鳯凰于彼雲霄以兾胡然明靈¶
殱我良懿嗚呼哀哉夫子之逝平生之懐襟抱素合逰¶
處嘗偕清風對禁文石同儕自茲两掖殆將一紀展轉¶
清貫仳離君子曷其愛而甫云覯止正司空之掃第属¶
荆州之罷市欻交臂而相失殷痛心其何已今卜兆有¶
日祖載在廷颯然象設寞爾音形驅白馬而何見瞻素¶
車而已扄徳音不㤀應甘棠之勿剪交情乃見伊黍稷¶
之非馨嗚呼哀哉尚饗¶
<pb:KR4h0022_WYG_978-8a>¶
　　　祭李侍郎(集作/常侍)文　　　　　前　人¶
維年月朔日中散大夫洪州都督張九齡謹遣倉曹恭¶
軍李某以醢脯之奠敬祭于故宋國公之靈惟公世載¶
賢傑天資忠厚外珪組而雖華内水鏡而無垢善常不¶
伐明能自晦省中之樹訪猶不言車前之馬數而後對¶
淑慎自已屯(集作/否)亨有時孰能違(集作/速非)命公此来思結¶
忠主之戀深去國之悲六&KR0858;斯起五福云欺生涯溘盡¶
精魄何之嗚呼哀哉追惟曩昔升降雲霄榮華侍從暐¶
<pb:KR4h0022_WYG_978-8b>¶
曄光昭日歟月歟有榮有凋丹旐孑孑白驥蕭蕭同官¶
之感俾余魂銷靈之來歸茲焉旅次瞻望無覩悲辛自¶
至頃宻爾而寄音今寞然而結欷南北于逺幽明永異¶
何以叙情寄之奠饋尚饗¶
　　　為王司馬祭甄都督文　　　前　人¶
維開元五年嵗次丁已九月丁酉朔十四日庚戌某官¶
謹以清酌少牢之奠敬祭于廣州都督甄公之靈惟公¶
禀氣異人為國良臣資忠取義奮翼躍鱗富貴自取聲¶
<pb:KR4h0022_WYG_978-9a>¶
名益震故能北擁旄於𤣥朔南仗節於朱垠行部無幾¶
卧理斯属棠隂在聽薤歌成曲下流是仰長塗反促始¶
望雨而随車遽驚風而轉燭嗚呼哀哉甫茲嵗首彤檐¶
載輝今也秋季丹旐言歸嗟(集作/旣)寒來而暑徃將物改¶
而人非駟馬不馭雙燕空飛對平生之氣象詠夙昔之¶
音徽燕越兮地𦕈湖山兮路微奠肴觴而(集作/之)在席感¶
徒御以霑衣嗚呼哀哉尚饗¶
　　　祭故相國清河房公文　　　杜　甫¶
<pb:KR4h0022_WYG_978-9b>¶
維唐廣徳元年嵗次癸卯九月辛丑朔二十二日壬戌¶
京兆杜甫謹以(集作/敬)醴酒茶藕蓴鯽之奠奉祭故相國¶
清河房公之靈曰嗚呼純朴既散聖人又歿苟非大賢¶
孰奉天秩唐始受命羣公間出君臣和同徳教充溢魏¶
杜行之夫何畫一婁宋繼之不墜故實百餘年間見有¶
輔弼及公入相紀綱已失將帥干紀烟塵犯闕王風寢¶
頓神器圯裂闗輔蕭條乘輿播越太子即位揖譲倉卒¶
小臣用權尊貴倐忽公實匡救忘餐奮發累抗直詞空¶
<pb:KR4h0022_WYG_978-10a>¶
聞泣血時遭侵沴國有征伐車駕還京朝廷就列盗本¶
乘弊誅終不滅髙義沉埋赤心蕩析貶官厭路讒口(一/作)¶
(言/)到骨致君之誠在困彌切天道濶逺元精茫昧偶生¶
賢逹不必際㑹明明我公可去(一作/云)時代賈誼慟哭雖¶
多顛沛仲尼旅人自有遺愛二聖崩日長號荒外後事¶
所委不在卧内因循寢疾顦顇無悔夭閼(蜀本作/死夭)泉途¶
激揚風槩天柱既折安仰翊戴地維則(一作/既)絶安放挾¶
(集作/夾)載豈無羣念我心忉忉不見君子逝水滔滔泄涕¶
<pb:KR4h0022_WYG_978-10b>¶
寒谷吞聲賊濠有車爰送有紼爰操撫墳日落(集作/晩)掛¶
劔秋髙我公誡子無作爾勞歛以素帛付諸蓬蒿身沒¶
(集作/痊)萬里家無一毫數子哀過他人鬱陶水漿不入日¶
月其滔州府救䘮一二而已自古所歎罕聞知已曩者¶
書札望公再起徃(集作/今)來禮數為能(集作/態)至此先帝松¶
栢故郷枌梓靈之忠孝氣則依倚拾遺補闕視君所履¶
公之(集作/初)罷印人實切齒甫也備位此官盖薄劣耳見¶
時危急敢愛生死君何不聞刑欲加矣伏奏無成終身¶
<pb:KR4h0022_WYG_978-11a>¶
愧耻乾坤惨惨豺虎紛紛蒼生破碎諸將功勲城邑自¶
守鼙鼓相聞山東雖定㶚上多軍憂恨展轉痛傷氛(集/作)¶
(氤/)氲𤣥黄(集作/堂非)非色白赤(集作/黒非)不分培塿滿地崑崙無羣¶
致祭者酒陳情者文何當旅櫬得出江雲嗚呼哀哉尚¶
饗¶
　¶
　¶
　¶
<pb:KR4h0022_WYG_978-11b>¶
　¶
　¶
　¶
　¶
　¶
　¶
　¶
　文苑英華巻九百七十九¶
