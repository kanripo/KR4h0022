# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:11.140892
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷九百二十八
<pb:KR4h0022_WYG_927-1a>¶
欽定四庫全書¶
　文苑英華巻九百二十八　宋　李昉等　編¶
　職官三十六(州/官)¶
　　趙州錄事參軍陸孝斌碑一首¶
　　𤣥州司户吕處真碑一首¶
　　瀛州司户李府君碑一首¶
　　　趙州録事參軍贈齊州司馬陸公神道碑¶
　　　　　　　　　　　　　　　張　説¶
<pb:KR4h0022_WYG_927-1b>¶
公諱孝斌字順姓陸河南洛陽人也其先帝媯啟姓陳¶
胡立族敬仲之孫有齊國宣王之弟封陸卿盖命氏之¶
所由興也秦并諸國陸氏分適燕吳在燕者魏文成帝¶
時東平成王俟生平原簡王麗重世濟美為國之華公¶
即簡公七世孫也曽孫彦昇北齊以文藝高選仕秘書¶
郎以至徳表所居號終孝里祖𤣥亮隋鷹揚郎將父淳¶
感盤桓利貞弓招莫進同志誄行諡為惠康自成簡至¶
惠康(集無此/六字)孝弟仁義世不殞矣公誕靈沖和禀識髙¶
<pb:KR4h0022_WYG_927-2a>¶
朗簡而中禮易而達節篤學勵行著實飛聲文史者宗¶
其淵府徳行者仰其墻仞舉國子明經選絳州參軍始¶
州司法(一作徳安/府法曹)其在官也示人親其親長其長不苛¶
察而小無廢不皎異而大有成知識日明嘗憺如也喪¶
親過哀因中風廢卧疾累年不赴楚邸肇封大羅雲逸¶
雖沉疴未彌而僉望允(集作/光)歸授楚王府兵曹參軍實¶
有躬降師賓之禮目繫儀型之訓府罷換趙州錄事參¶
軍以病去職聖厯元年匈奴入趙公危邦不處盡室以¶
<pb:KR4h0022_WYG_927-2b>¶
行望河南而將濟至黎陽而疾甚年六十有二十月丁¶
未終於姚村之逆旅歸殯於滏陽之郭北光天二年皇¶
帝踐祚以故吏贈齊州司馬惜哉用公之道行公之志¶
上可以存三光下可以平九土存則位不充其徳沒則¶
榮不逮其身命矣夫夫人范陽郡太君盧氏故岐山丞¶
元瑾之女恭儉之徳備貞信之教興妻道母儀自家刑¶
國享年七十有六開元六年十一月丁未終於洛陽之¶
宣教里八年五月丙子合塟於漳北之神崗禮也初咸¶
<pb:KR4h0022_WYG_927-3a>¶
亨中王師征遼公參是軍事友人太原王守義遇疫於¶
海東路艱㓂阻兵危勢急公獨顛沛致喪歸其井邑其¶
在安州朝廷以公精達法理乃命覆囚劍南梁岐寃繫¶
動盈千百丹筆所詳十全八九其捨生徇義返己施仁¶
皆此類也禮莫重乎飾終於是見其不朽矣善莫大乎¶
餘慶於是知其有後矣四子伯玉仲容叔獻季良泣血¶
衘恤視天若墜俾予作頌式昭遺懿銘曰¶
曠哉陸公覩奥臻妙文雅外炳清明内照從政本仁資¶
<pb:KR4h0022_WYG_927-3b>¶
忠移孝不言而理正身作教才何富之命何負之居喪¶
柴毁遭疾棲遲垂彼雲翼落此盛時殁後榮進終延贈¶
寵徳之休明位匪為重嗟嗟千載賢士之壠¶
　　　𤣥州司户參軍贈慶王友東平吕府君碑¶
　　　　　　　　　　　　　　　張九齡¶
夫官雖序賢志道者不常有位才雖屈命福善者未必¶
無後子夏文學之達以為富貴在天于公决獄之平則¶
云子孫由我盖不享當代生數猶奇流慶後人𤣥體乃¶
<pb:KR4h0022_WYG_927-4a>¶
用亨之㑹也則盖有無(集作/原)焉公諱處真字䖍永(集作/求)¶
東平人曽祖北齊幽州長史府君諱贇祖隋貫州中正¶
府君諱伽考滄州清池令府君諱師昔伯夷在唐實典¶
三禮四嶽佐禹用平九州虞夏以功而逮(集作/見)封申吕¶
因邑而命氏惟時厥後奕代丕承公正性之有自來直¶
道之不充詘嘉勇退之為(集作/惟)徳避近名之未善(集作/然)¶
越在弱齡棲遲事外用光本於藏耀履行期於滅迹不¶
逺於仁行之斯至不茍於義方之自正(集作/止)佐一郡而¶
<pb:KR4h0022_WYG_927-4b>¶
即安居九夷而匪陋如不然者公何掾於東裔哉起家¶
授𤣥州司户參軍晏如也言旋初服遂從所好外物之¶
槩不雜於風塵逺子之言惟聞於詩禮所謂温良淑慎¶
無競伊人者歟天册二年夏四月遇疾終於家春秋五¶
十有二開元四年冬十一月塟於邑城西南四里原夫人北地¶
傅氏祔焉夫果於立誠靜以俟命力不足者則不疚運¶
不至者則不憂物情之難及我而易是以名利衆之所¶
欲也則澹泊之徳義人之所鮮也亦克蹈藉之如此而¶
<pb:KR4h0022_WYG_927-5a>¶
神不勞福不流未之有也有四子長曰𤣥知今左威衛¶
司戈次曰𤣥悟中散大夫使持節鄜州諸軍事守(集無/此六)¶
(字/)鄜州刺史次曰𤣥智左威衛執㦸次曰𤣥爽左衛長¶
上惟𤣥悟至大官此其教忠有舊服義無斁好爵是興¶
(集作/與)餘慶所貽入為王門之長出居邦伯之列屬恩推¶
子貴名彰身後事有光於冥漠徳乃發於馨香三命為¶
大夫百代稱先子孝理所賜邦族為榮開元十七年有¶
制贈公慶王友夫人贈河間郡君累仁(一作/人)之符至是¶
<pb:KR4h0022_WYG_927-5b>¶
斯驗惟神之鑒謂之不欺公之女孫曰東平郡夫人冠¶
軍大將軍右監門衛大將軍渤海高公之夫人鄜州刺¶
史之女也氷玉相暉椒蘭同馥由福履於君子與吉(集/作)¶
(嘉/)㑹於善人齊姜于歸魚軒曄以昭路鄜畤之往熊軾¶
殷其若雷有車服而始大履霜露而追逺於戱食于舊¶
徳無念(集作/忝)爾之奉先樹之休聲有以見其歸美銘曰¶
赫赫我祖惟師尚父泱泱大風悠悠終古施于𦙍裔憲¶
是文武我美其濟我則斯取雖匪高位亦惟碩徳我王¶
<pb:KR4h0022_WYG_927-6a>¶
之友彼夫之特既貞且亮宜語而黙投足皆安終身不¶
忒峩峩積善以福後人肸蠁家慶煒煌宗姻瞻彼松檟¶
光(集作/錫)之絲綸今也追飾實為先臣先臣伊何宜其有¶
後志之所尚義無所茍身雖既沒名豈虚受立徳于兹¶
亦云不朽¶
　　　故瀛州司户參軍李府君碑　前　人¶
君諱某字某趙郡房子人祖山夀齊尚書右丞兵部郎¶
中父仁贍朝散大夫果州長史世徳所載見於先碑公¶
<pb:KR4h0022_WYG_927-6b>¶
懿烈無忝雅有風度(集作/度量)體和而韻緡之以絲性婉而¶
文受之以采故好學不倦而墳典必精慮善以動而規¶
矩皆中悉心存乎道義餘力見乎文章人以善談日聞¶
休譽弱冠舉進士調補同州參軍換瀛州司户參軍以¶
素所履以施有政居獲乎上往得其中無不嚴祗長史¶
之所嘉歎無不崇讓同官(一作/年)之所厭服宜爾戬榖光¶
昭令圖如顔子之不幸豈卜商之云命某年卒於官舎¶
春秋若干公家世尚儉子孫是式初先大夫之喪也清¶
<pb:KR4h0022_WYG_927-7a>¶
白以遺而果無私積高燥(一作/慓)是榮而庶有慶餘豈所¶
謂不戀本達也無懐土以重遷不傷生仁也無困財以¶
遺(集作/乏)非夫然趙之北際何必故鄉許之東偏亦云樂¶
國故喪之歸也遂窆於斯及嗣子察受教養方能纂徳¶
業服事華髮潔身清朝天子方差擇其良惠恤于下由¶
是解印少府剖符大(集作/本)州衣繡而歸雖榮之在晝重¶
茵以立而悲不逮親結諸心形諸色孝子之志國人所¶
稱於是乎歸美以揚先譔徳以示後盖蒸夷之義也得¶
<pb:KR4h0022_WYG_927-7b>¶
無述焉銘曰¶
倬李侯世載徳行時範言士則三英粲(集作/發非)百夫特肥¶
而家華而國美無度命不融足云(集作/方)駛途斯窮子餘¶
慶享次嵩我丕馴藹遺風¶
　¶
　¶
　¶
　文苑英華巻九百二十八¶
