# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:54.352656
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷五百五十五
<pb:KR4h0022_WYG_555-1a>¶
欽定四庫全書¶
　文苑英華卷五百五十五　宋　李昉等　編¶
　尊號二¶
　　中書門下請上尊號表三首¶
　　為文武百官請復尊號表六首¶
　　京兆府請復尊號表二首¶
　　代京兆府耆老請復尊號表二首¶
　　禮部為百官上尊號表二首¶
<pb:KR4h0022_WYG_555-1b>¶
　　　中書門下請上尊號第一表　于　邵(建中/元年)¶
臣炎等言臣聞自古帝王配天受命必建徽號𫝊之無¶
窮號者功之表也三五以降皆約所著之功以彰厥徳¶
則犧農軒頊之號或質勝文而文勝質悉以一時盛烈¶
而崇號焉伏惟皇帝陛下纘戎立極紹庭應運居域中¶
之大為天下之君聖敬日躋孝理時乂放珍禽竒獸為¶
異方逺物畧嘉禾美瑞俾良史不書洪惟成湯一徳率¶
先老氏三寳舞干是務和戎是利惟賢是登惟惡是去¶
<pb:KR4h0022_WYG_555-2a>¶
雖夏后卑宮菲食漢文帷囊弋綈與我比崇彼實慙徳¶
今園陵永閟升祔云畢孝思罔極逹于神明克禋克祀¶
卜時撰吉載命元子光啓儲君禮無不備道無不洽而¶
鴻名未揚典故猶缺將何以告清廟謁聖祖對越神祗¶
昭格上下伏乞許臣等上尊號以備大禮有以答乾坤¶
之貺有以符億兆之歡臣等才非啓沃職叅近侍逺媿¶
賡歌空懐赤實不勝懇願屏營之至謹奉表陳請以聞¶
　　　第二表¶
<pb:KR4h0022_WYG_555-2b>¶
臣炎等言伏以表鴻勲尊明號百王之𢎞典八聖之嗣¶
烈則可祖述古訓憲章前範上以明帝王無私於已下¶
以表臣子行古之道所以詢於公卿稽彼典常冐昧為¶
請期於必從奉詔還答未蒙聽允阻臣子之協同彰聖¶
人之謙甚當此反側得為安乎臣炎等誠惶誠廹頓首¶
頓首臣聞上覆有名曰天下載有名曰地天地尚著於¶
名位而陛下父母天地端居大寳獨無名乎臣等固知¶
其不可無此况踰年作制履端於始啓廸乾運祗膺天¶
<pb:KR4h0022_WYG_555-3a>¶
秩此皆宗社廼睠元元式瞻其當至公不在謙已伏惟¶
(一作/以)陛下首在藩邸親摠六軍屬彼昆夷乗我間舋犯¶
我都鄙扈鑾輿以東幸奮貔虎以旋師一呼而上將雲¶
奔𫝊檄而逺蕃麏至朝廷以正華夏以寧旋表元良迨¶
茲臨御顧命之後畏天之威躬履節用勤於宵旰大孝¶
感於神明茂功由乎發號友愛日至觀行不忘顧升平¶
以儉致將徠逺以徳服風雨時若妖氛(一作/氣)不動夫然¶
則俗可追於大庭人可納於夀域而欲忽鴻名觖人望¶
<pb:KR4h0022_WYG_555-3b>¶
固以自約其可得乎臣等才謝將明力慙匡輔欣逢至¶
道竊荷寵光願回天私獲遂丹悃無任懇廹屏營之至¶
謹奉表陳請以聞¶
　　　第三表¶
臣炎等言臣等考古訓酌羣言建大中之道陳徽號之¶
請累表上聞皆抑而未許跼天悚廹屏營失圗臣固以¶
此請者方欲協萬國之歡繫一人之本蓋非私於主而¶
専於已實以荷大賚法上𤣥遵王之路也伏惟皇帝陛¶
<pb:KR4h0022_WYG_555-4a>¶
下以唐堯四徳光宅天下以周文直行陟降庭止應乾¶
立極迨乎踰年又奉今月甲寅詔將有事於郊廟越翼¶
日乙卯復下有司命元子以主器薦珪置幣尊祖配嚴¶
屬車將邁明號未布瞻望霄極遐哉邈乎至乃陳一王¶
之儀合百神之禮祝告史載則謂之何臣又聞之守文¶
纘服繼序不忘遵奉遺烈必思其復惟髙祖象雲雷以¶
起經綸惟太宗造區夏以創大業惟𤣥宗倚孤劍以攘¶
臂惟肅宗振一旅而討逆惟代宗摠天兵以佐命皆拯¶
<pb:KR4h0022_WYG_555-4b>¶
生人之崩角安國家之綴旒徳澤洽于上蒼功業冠於¶
邃古而皆順人心以敬天命享大名而騰茂實况陛下¶
居雍邸將天下奔西戎約北狄此所以彰武功也其在¶
望苑則問安視膳春誦夏弦尊師以廣其聰明敬老以¶
全其羽翼此所以懿文徳也及受顧命反居諒闇勺飲¶
不入杖而後起同軌不踰於七月升祔永終于九虞此¶
所以昭大孝也克勤于邦日親萬務克儉于用化行四¶
海珍禽竒獸不育於國沉珠捐金必受以人此所以返¶
<pb:KR4h0022_WYG_555-5a>¶
太素也有一於此則可以發揮鴻休光啓尊號豈可尚¶
懐謙損莫顧與能九廟之靈儼思虔告百辟之望終期¶
必從陛下必欲固拒羣心輕此盛典則祖宗之前號盡¶
為虚美陛下安得而堕之臣愚故知其不可也臣等待¶
罪掖垣屢陳愚欵儻未回天睠將萬請以之無任大願¶
慺慺之至謹奉表昧死以聞¶
　　　為文武百官請復尊號第一表¶
　　　　　　　　　　　　　　　崔元翰(貞元/五年)¶
<pb:KR4h0022_WYG_555-5b>¶
臣等言臣竊觀前代之盛列辟之英咸保鴻名而崇明¶
號或配其徳或昭其功蓋所以揚耿光彰淳懿而示逺¶
也其有暗然(類表/作而)不耀後嗣何觀蔽而不揚羣臣之罪¶
伏惟皇帝陛下由正統而臨祚承聖緒而受圗禀髙明¶
之姿於天侔博厚之徳於地端教化之本制行禮之中¶
聲震八區威加六合運造化之柄(柳集類表作/運𤣥造之化)靡有不¶
通成隂隲之功衆莫(類表作信莫/栁集作莫之)能測是用光膺聖神¶
文武之號其後雖逢阨運㝷(栁集/作今)睹昌期誠我武之掃¶
<pb:KR4h0022_WYG_555-6a>¶
清猶自咎而抑損同罪已之義明愛人之仁羣臣等上¶
順聖心以成恭徳而退懐大懼謂掩全功五年于兹若¶
墜氷谷方今百職皆理庶績其凝人用咸和俗惟丕變¶
陳師鞠旅無犯塞之虞封疆畫界(栁集作畫/界封疆)無専地之¶
患四海寧謐(栁集類/表作一)萬類蕃滋薄刑溢不寃之聲逋賦¶
蒙勿收之惠西成有穰嵗之報南極見夀星之祥靈貺¶
屢加天恩允答豈冝固(類表/作妄)為菲薄以掩盛明尊號之¶
崇願復如舊况臣等親奉平明之理乆蒙覆露之恩耻¶
<pb:KR4h0022_WYG_555-6b>¶
徳美之不彰憂罪戾之將及伏惟陛下復循舊典俯狥¶
羣心(栁集/作情)誠天地神祗内外臣庶之所望也臣等無任¶
屏營悃欵(栁集類/表作懇)之至謹詣朝堂奉表陳請以聞臣誠¶
勤誠懇頓首頓首謹言¶
　　徳宗興元元年幸奉天削去徽號貞元五年六年¶
　　百僚六表請復舊即此也是時崔元翰為禮部貟¶
　　外郎歴知制誥唐書稱其詔令温雅故類表以為¶
　　元翰所作而英華誤作常衮按衮建中初卒至是¶
<pb:KR4h0022_WYG_555-7a>¶
　　已十年又栁文收此表或入正集或入外集按宗¶
　　元年譜貞元五年方十七嵗八年始貢京師其謬¶
　　誤可知况英華總目明言取之類表其為元翰何¶
　　疑¶
　　　第二表¶
臣某等言臣等前詣朝堂上表伏願(栁集/作請)復加尊號奉¶
被還㫖未遂懇誠拳拳顒顒不勝大願臣等伏以崇明¶
號昭盛徳爰自中古實為上儀以至於我祖宗莫不膺¶
<pb:KR4h0022_WYG_555-7b>¶
茲典禮伏惟皇帝陛下有廣運之徳𢎞覆載(栁集作/照㣲)之¶
仁燭幽以明威逺以武恵澤之被誠浹洽于八方英聲¶
之揚冝越軼于千古而乃乆為抑損以守謙恭事有曠¶
而不遵禮有缺而未備臣等又以為不私與已是謂至¶
徳(栁集類/表作公)有美之而莫敢辭有非之而莫敢隠必推於¶
物而順於人既以狥於羣心又思叶於中典此皆聖王¶
(栁集/作人)之事也且夫虚而失實則夸耀而誣質而不華則¶
朴畧而固而(而字栁集/作所以)王度資於潤飾帝者務於恢崇¶
<pb:KR4h0022_WYG_555-8a>¶
盖(栁集無/盖字)將以法日月之昭明配天地之廣大聳逺人¶
之觀聽兼前代之軌模然後表其全功謂之盡善不可¶
以方當陛下臨位羣臣在庭而使鴻名不彰盛典猶闕¶
既無以光昭衆美又無以丕承舊儀(類表/作章)則臣等蒙耻¶
於今獲罪於後實為大懼敢忘盡規尊號之崇願從羣¶
議伏惟陛下俯回宸睠察納愚誠不惟臣等受恩天下¶
幸甚無任區區懇廹之至謹昧死重詣朝堂奉表固請¶
以聞臣等誠懇誠勤頓首頓首謹言¶
<pb:KR4h0022_WYG_555-8b>¶
　　　第三表¶
臣某等言臣等前再上表請加尊號實以功徳俱茂典¶
禮宜崇然而不能鋪陳無以動寤愚誠雖竭天鑒未回¶
臣某等誠懼(類表/作惶)誠恐頓首頓首臣某等謹按白虎通¶
曰號者功之表也神農有教田事之勤燧人有興火食¶
之利伏羲正五始(白虎通曰伏羲因夫婦正/五行始定人道始字疑)祝融續(栁/集)¶
(作/紹)三皇人為之名以(栁集作/不非)美其事其後帝王之盛洎¶
我祖宗之明咸因人心而慎(栁集/作順)古道雖損益或異其¶
<pb:KR4h0022_WYG_555-9a>¶
於(二字栁/集作而)表功明徳一也臣等所(栁集類/表作是)以遵有國之¶
令典采上古之遺文察人志(栁集/作心)於謳謡觀天意於符¶
瑞敢以為請累表陳誠曩者運丁艱難時或順動陛下¶
思成湯之罪已念周宣之側身去徽號而不稱垂炯誡¶
而自儆應天以徳示人以恭聞於蠻貊戎夷告于天地¶
宗廟是故咸知陛下之志慕義而歸仁潛感陛下之誠¶
垂(栁集/作通)靈而助順今者君臣和(栁集/作同)徳上下叶心百職¶
畢脩庻官以序法令明具教化流行方内歡康天下寧¶
<pb:KR4h0022_WYG_555-9b>¶
壹四人遵業萬類樂生嘉應休徵神物靈貺形于草木¶
著于星辰而辭之以仁夀未臻至化猶鬱遂使徳誠可¶
紀名號(類表/作仍)未崇不告於明神不示於殊俗將何以知¶
陛下之戡難將何以表陛下之致平下無以威於四方¶
上無以報於九廟其不可一也淳古之至化邈而不追¶
(栁集作/足非)烈祖之盛儀廢而不續其不可二也庻正群官¶
宗室支屬西土耆老(栁集/作長)太學諸生黄冠之倫緇衣之¶
侣萬衆伏闕彌旬織路而乃不從人心以違公議其不¶
<pb:KR4h0022_WYG_555-10a>¶
可三也守謙恭卑讓之志忽光大𢎞逺之圗臣等誠雖¶
至愚以為大謬伏以恒乆之徳貞夫一也元始之義善¶
之長也并包覆露天之大也清净𤣥黙道之妙也睿知¶
之周物不可以不稱夫聖也妙筭之無方不可以不稱¶
夫神也行仁義脩典法歌詩頌考文章不可以不稱夫¶
文也攘却戎夷戡剪暴逆邉兵以整禁衛以嚴不可以¶
不稱夫武也而合於唐堯乃聖乃神乃武乃文之徳臣¶
某等謹稽以乾符叶於古典侔徳澤之廣配功業之崇¶
<pb:KR4h0022_WYG_555-10b>¶
昧冐萬死伏請上尊號曰貞元大道聖神文武皇帝臣¶
等竭其(闕/)　發於交感庶(栁集/作無)以回日其能動天無任¶
屏營悃懇之至謹詣朝堂奉表固請以聞臣誠惶誠恐¶
頓首頓首謹言¶
　　及大㑹議户部尚書班宏又請加奉道字故又改¶
　　其文博施不息而萬物以生推功不宰而萬化以¶
　　成又合於書之奉若天道之義伏請上尊號曰聖¶
　　神文武奉道皇帝¶
<pb:KR4h0022_WYG_555-11a>¶
　　　第四表¶
臣某等言臣等去年九月三度詣闕上表請復上尊號¶
懇悃雖竭精誠莫通又懼於累塵聖聽(類表/作聰)是用中輟¶
大願未畢羣心靡寧臣某等誠勤誠懇頓首頓首臣等¶
生逢昌運早列清朝獲睹文明繼迹賢俊(類表作俊又/栁集作聖俊)¶
亦甞考前載於史氏訪遺儀於禮官至於保鴻名尊號¶
之榮昭茂功盛徳之美皆烈祖之垂法為累代之成規¶
子孫之所宜丕承臣下之所宜崇奉陛下纂聖緒而臨¶
<pb:KR4h0022_WYG_555-11b>¶
下尊令典而(栁集/作以)制中則亦俯從公卿大夫之請光膺¶
聖神文武之號間者陛下以禍亂之故特貶損而自儆¶
以從一時之宜信為恭也今乃欲遂變更而不復以廢¶
先祖之典則若専焉豈陛下或未之思然臣等實以為¶
懼雖欲行陛下之志奈先祖之典法何伏惟陛下因于¶
憂勞深自咎責命祝史告于天地陳圭幣祠于祖宗布¶
于羣臣聞于兆庶固能降開祐之福致感悦之誠咸和¶
以(闕/)心盡瘁而畢力弼成神造康濟艱難冦逆掃除暴¶
<pb:KR4h0022_WYG_555-12a>¶
强擾順侯衛奉守屏之職夷狄為來庭之賔兵戎不興¶
邊鄙(類表/作圖)不聳文軌同於四海貢賦脩於九州至若時¶
候將愆必維思而内省皇情㣲軫遂交感而潛通隂陽¶
和而風雨時年榖熟而財用足休祥數見福應屢臻此¶
皆天地祖宗垂靈錫祉以成陛下之志明無不答不享¶
之咎也陛下宜承天意以悦神心増修盛儀再加明號¶
崇昭報之禮表恢復之功而辭以仁夀未臻至化猶鬱¶
則若尚懐不足以要天地祖宗雖有固讓之勤而非重¶
<pb:KR4h0022_WYG_555-12b>¶
請之義且夫號者其來尚矣燧人神農各旌其事湯以¶
甚武而曰武王迨我祖宗亦(栁集無/亦字)崇髙(栁集類/表作尚)古道¶
垂著新法陛下獨為辭讓以守謙冲則皇王將有媿於¶
前祖宗將不悦於後而帝徳是非之辨固有所歸國典¶
異同之文後難以守且陛下本為炯誡以示敬恭誠謙¶
徳也今以先王之道而不敢不法烈祖之訓而不敢不¶
承又謙徳之大也若乃守獨善而遺公議執小讓而忽¶
宏規違臣庶之心廢祖宗之典乃所以失陛下之恭徳¶
<pb:KR4h0022_WYG_555-13a>¶
又徒以掩陛下之全功臣等雖誠至愚竊所不取輙敢¶
徴之國典酌於經義取貞者事之幹元者善之長以配¶
聖謨神化之盛文徳武功之崇叶紀年之嘉名遵舊號¶
之美稱以如開元故(類表/作政)事謹昧冒萬死請上尊號曰¶
貞元聖神文武皇帝伏惟皇帝陛下沛然回慮俯狥群¶
情然後聖徳之光昭𤣥功之茂著後代得揚盛美而鏡¶
至清是羣臣之願也不勝懇廹之至謹復奉表詣闕固¶
請以聞臣某等誠勤誠懇頓首頓首謹言¶
<pb:KR4h0022_WYG_555-13b>¶
　　　第五表(為文武百僚太子/少保于頎以下作)¶
臣頎等言臣伏以尊號未復累表陳情伏奉詔㫖固守¶
謙恭臣頎等上援(栁集/作授)天地神靈次奉祖宗典法列經¶
義而順古因(類表/作考)人心以從時詞繁而不能陳明誠端¶
而未蒙察納徳美盛而猶蔽憲度缺而莫修罪戾是憂¶
氷炭交集臣頎等誠惶誠恐頓首頓首臣頎等伏以先¶
王之道由大中而可乆近古之化以彌文而益彰則守¶
謙而為恭不如立中而垂法表(類表/作素)樸而禮畧(栁集作/畧禮)¶
<pb:KR4h0022_WYG_555-14a>¶
不如文明而化光况於文質異時而國家自有制度豈¶
直為一王之法固以通三代之文其於規模信為𢎞逺¶
陛下嗣訓先祖貽謀後聖當踐修以纂承奚(栁集/作寜)變更¶
而廢墜臣等又伏讀詔書曰遐想哲王則自燧人神農¶
殷湯之時有其事也又曰欽若典訓則自代宗肅宗𤣥¶
宗而上有其儀也又曰所誡者滿所尚者謙守之以誠¶
期於終始臣等以為去鴻名而貶損謙之始也遵舊典¶
而奉承謙之終也造次而未甞違於禮守之以誠也敬¶
<pb:KR4h0022_WYG_555-14b>¶
恭而無或蹈(栁集類/表作䧟)於専所誡者滿也又曰虚美崇飾¶
所不敢當伏惟皇帝陛下恤人之心動天之徳致理之¶
文教戡難之武功著於頌聲光於史氏上有其實無虚¶
美之謙(集作/嫌)下盡其誠非崇飾之偽又曰勉一乃心共¶
康庶政曩者公卿大夫侍御攜僕或從扞牧圉或備持¶
戈矛盖有同力之誠而無離徳之間今者四嶽羣后九¶
土庶邦外自藩維内及宗室黄髮耆老青衿諸儒或僉¶
以同辭或逺而抗䟽一心之效也羣材序進百職交脩¶
<pb:KR4h0022_WYG_555-15a>¶
烽燧不驚兵戈以息鑽鑿不用獄訟以清六氣和而風¶
雨時五糓昌而倉廪實庶政之康也誠由教化以致雍¶
熈自當冠於皇王寧復謝於堯禹宜加明號以表成功¶
陛下雖以為辭臣等未知其説又伏奉詔㫖令臣等斷¶
表伏以君親一致臣子一例而春秋之義以王父命辭¶
父命(栁集無/此二字)不以父命辭王父命則臣頎等得遵先帝¶
之典以違陛下之詔謹冒昧萬死伏請復上尊號如前¶
不勝惶懼懇廹之至謹復詣朝堂奉表固請以聞臣頎¶
<pb:KR4h0022_WYG_555-15b>¶
等誠惶誠恐誠勤誠懇頓首頓首謹言¶
　　　第六表¶
臣頎等言臣等今月七日所上表昨十五日下詔㫖如¶
初辭讓愈固臣等感謙冲於盛徳而私有舊典隳廢之¶
憂懼煩瀆於聖聽(類表/作聰)而内懐㣲誠懇廹之切進退競¶
惕不知所措臣頎等誠惶誠恐頓首頓首臣頎等伏以¶
為(類表無/為字)事貴舉其中立(栁集類表/無立字)名惡浮於實得其¶
中不宜變之而失正有其實不必避之以為恭况以祖¶
<pb:KR4h0022_WYG_555-16a>¶
宗之矩儀國家之典制陛下道尊教備(栁集作教/尊道備)徳博¶
化光奚(栁集/作辭)取於貶損而自卑朴畧而太簡者也昔漢¶
宣帝謂元帝曰我漢家自有制度諸葛孔明誡其主曰¶
不宜妄自菲薄前史載之詳矣幸陛下思之臣等又為¶
執小讓之賢不足以方得禮(抑集/作宜)合度之善去鴻名之¶
敬不足以補變法改作之専陛下行之將何所守伏以¶
髙祖受兹(栁集/作其)明命歴代承以聖徳至陛下又有下武¶
繼文重熈累盛之美不可謂徳之不嗣也躬上聖之資¶
<pb:KR4h0022_WYG_555-16b>¶
合至神之化戡禍亂制夷狄之武修禮樂垂憲度之文¶
不可謂實之不孚也此年以來俗化斯厚人少犯法吏¶
無舞文獄犴將空桎梏(栁集作/梏拲)不用可謂人皆遷善豈¶
曰俗未勝殘若固(栁集作/然若)辭之所未悟也况於尊號之¶
美陛下已受於初去之既(栁集/作即)由於艱虞復之冝因於¶
康靖若(栁集類/表作徒)示其罰不旌其功何以知區宇之削平¶
何以知宗廟之紹復(柳集作/復祀)似非陛下之本意但自欲¶
改先祖之遺儀耳内外臣庶跋履山川思報主恩誓雪¶
<pb:KR4h0022_WYG_555-17a>¶
讐耻亦欲攄其宿憤表其成勞陛下猶掩鴻名不彰(栁/集)¶
(作罔/窮)其事則此等有如(栁集作/如冇)未盡不以為歡儻陛下¶
以自咎責之心尚或未弭則羣臣不能匡輔之罪是亦¶
(栁集類表/作亦當)未除將何以蒙陛下之恩私將何以受陛下¶
之爵賞君猶含垢臣以偷榮羣下之情必深反側又無¶
以示於萬古無以威於四夷皆非逺圖且乖大體臣等¶
懐此數者恨恨而不能自安謹冐昧萬死重違詔㫖伏¶
請復上尊號以如前表伏惟皇帝陛下思聿脩無念(栁/集)¶
<pb:KR4h0022_WYG_555-17b>¶
(作/忝)之言顧屈已從人之義再膺大典俯狥羣心因來月¶
謁太清宫太廟郊祀上帝遂以告祠實臣等之至誠實¶
臣等之厚幸不勝惶懼懇廹之至謹復詣朝堂奉表固¶
請以聞臣等誠惶誠恐誠勤誠懇頓首頓首謹言¶
　　及大㑹議國子祭酒韓洄請歴數近日徴應祥瑞¶
　　故又改其文如後表¶
又伏見陛下以今年四月以來方當雩祭之脩而有旱¶
備之請纔愆期而未害於物深軫念而將恤其人氣潛¶
<pb:KR4h0022_WYG_555-18a>¶
通而交感以和澤旋流而滂霈思逺由是風雨時而霜¶
雹不降稼穡茂而蝗螟不生農功以成年糓大熟休祥¶
數見福應屢臻仁木連理而垂隂嘉禾同穎而挺秀夀¶
星舒景炎之盛芝草布葩英之重白麞凝彩而雪暉蒼¶
烏取象於天色將徧於郡國相繼於嵗時右具如表¶
　　　京兆府請復尊號表　　　栁宗元(貞元十/九年)¶
臣某言某月日諸縣耆老某等若干人詣臣陳狀辭意¶
廹切以陛下尊號未復請詣闕上表者人心已鬱安可¶
<pb:KR4h0022_WYG_555-18b>¶
乆違天意實勤諒難固拒撫狀(英華作/伏非)感悦深契㣲誠¶
臣某誠懇誠廹頓首頓首伏惟皇帝陛下聖神之功貫¶
於天地文武之道超乎古今盛徳愈大而謙光益深𤣥¶
化已成而徽號未復遂使神祗觖望人庶怨思沐浴鴻¶
澤者敢懐晷刻之安捧戴皇恩者不知寢食之適負愧¶
懐憤萬方一心日月以冀遂淹星嵗况今地不愛寳致¶
百糓之豐穰天惟降衷呈衆瑞而繁委汙萊瘠鹵之地¶
混成大田草木蟲(集作/鳥)獸之㣲化為神貺萬靈垂鑒昭¶
<pb:KR4h0022_WYG_555-19a>¶
然甚明此而不從臣所大惑矧又兵戎永戢夷狄咸懐¶
煦(英華作/照非)然長春樂以終日是以耆老等深感聖育踊¶
躍不寧上奉天心(集作/恩)跼蹐知懼頓顙闕下願復鴻名¶
不謀而同無期而至此皆上𤣥幽賛以誘其衷列聖垂¶
靈以悟其意臣以為陛下當敬于(類表/作承)斯㫖不可忽也¶
臣又伏以陛下賞功與能舉賢出滯小言不廢片善是¶
褒豈可使臣子之効雖㣲而必旌君父之徳盡美而無¶
稱凡在覆載孰不驚惶臣不勝懇到恐懼之至謹封耆¶
<pb:KR4h0022_WYG_555-19b>¶
老等狀随表昧死陳請以聞謹言¶
　　　第二表¶
臣某等言臣伏以耆老等並發丹誠將貫白日請復徽¶
號以光聖謨臣以其懇欵自中不可禁止遂抗表陳請¶
備述㣲誠伏奉墨詔批答未蒙允許者衆心尚阻天意¶
未從懇廹逾深兢惶無措臣某中謝伏惟皇帝陛下道¶
大益謙化成彌損雖江海善下每應朝宗之心而日月¶
居髙久稱照臨之位况復上承天命下覩人誠若然辭¶
<pb:KR4h0022_WYG_555-20a>¶
之理有不可伏以陛下功參造化政體乾坤萬邦宅心¶
百靈効職此聖之至也明並兩曜信如四時先天不違¶
窮神知化此神之極也道徳純被禮樂興行宸翰動於¶
三光睿藻窮於六義此文之備也五兵不試七徳咸宣¶
殊方者知歸負固者率服此武之成也黄龍皓兎甘露¶
慶雲神禾嘉𤓰祥蓮瑞木萬物暢遂百穀茂滋此天之¶
至靈也黎老斑白伏守闕庭鰥[婺-矛+牙]童㓜謡歌道路此人¶
之至誠也有其徳而無其號拒乎天而違乎人雖陛下¶
<pb:KR4h0022_WYG_555-20b>¶
謙讓之至美抑非臣心之所安也伏以賤志難明㣲誠¶
莫逹戴天彌懼履地益慙不任懇廹屏營之至伏願早¶
建大號以稱天人之心謹再奉表昧死陳請以聞¶
　　　代京兆府耆老請復尊號表¶
京兆府長安縣耆老臣石靈等言臣伏以陛下尊號未¶
復一十九年盛徳彌光大化益被加以休徴咸集福應¶
具臻至於今嵗紛綸尤盛風雨必順生長以時五稼盡¶
登萬方皆稔神意(類表/作應)人事正在於斯天不可棄臣等¶
<pb:KR4h0022_WYG_555-21a>¶
誠懇誠廹頓首頓首臣聞恩深必報徳盛必崇以陛下¶
九重之尊推崇無上以陛下四海之大報効何施惟有¶
尊名用光聖理闕然未復誰所敢安臣心則㣲天意甚¶
重伏惟皇帝陛下體昊穹以施化虔上帝以致誠今則¶
(集作/即)萬祥應期百神奉職飛走之物皆已効靈草木之¶
類咸能應聖天命降於上人誠發於中此而可辭孰云¶
有奉况復野多滯穂畆有餘糧足食之慶充溢於京坻¶
阜財之謡歡呼於道路盡非人力皆是天成神祗之望¶
<pb:KR4h0022_WYG_555-21b>¶
既勤遐邇之心又廹况臣等得生邦甸幸遇盛明身體¶
髮膚盡歸於聖育衣服飲食悉自於皇恩被𤣥化而益¶
深望鴻名而未覩懇到之至夙夜不寧謹詣光順門昧¶
死請復聖神文武之號以副天地宗社之心使海内赤¶
子得安其所臣等不勝懇到廹切之至謹奉表以聞¶
　　　第二表¶
京兆府長安等縣耆老臣石靈等言伏奉墨批答臣所¶
請復尊號未蒙允許者捧對惶遽不知所裁天實命之¶
<pb:KR4h0022_WYG_555-22a>¶
於臣何有臣等誠懇誠懼頓首頓首臣聞聖君以奉天¶
為心不以執謙為徳以順人為大不以崇讓為優今陛¶
下深拒天人之誠猶懐謙讓之道臣等愚惑未知所歸¶
且百祥荐臻特表昊穹之睠五糓蕃熟用彰后土之勤¶
億兆嗷嗷籲天請命上下交應幽明同心舉而違之臣¶
所未識况臣等共被仁育同臻太和陛下徳逹上𤣥以¶
豐臣之衣食道躋夀域以延臣之嵗年沐浴皇風二十¶
餘載兒童感化鰥寡知恩故臣等出鄉之時歡呼遍野¶
<pb:KR4h0022_WYG_555-22b>¶
閭里勉臣以不進不止妻孥誓臣以不遂不歸唯竭血¶
誠退無面目便當殞首闕下終不徒還伏惟陛下照臣¶
懇廹之情哀臣羸老之命臣等不勝嗚咽慚恨之至謹¶
奉表陳請以聞¶
　　　禮部為百官上尊號表(永貞/元年)¶
臣某言伏以聖王之纂承天位也臣子必竭懇誠獻尊¶
號安敢為佞禮在其中一則以告天地神祗二則以奉¶
宗廟社稷三則以安華夏蠻貊巍巍大稱其可廢乎臣¶
<pb:KR4h0022_WYG_555-23a>¶
等誠歡誠望頓首頓首伏惟皇帝陛下叶周文之孝徳¶
齊大禹之約身𢎞帝堯之法天過殷湯之解網未逾周¶
月四海將致於時雍甫及元正率土更欣於再造然而¶
神人之願億兆之情有所不安率謂未盡善者以為帝¶
徳廣運而尊號猶(一作/獨)闕郊廟備禮而祝嘏無詞凡百¶
競懐華夷屬望臣謹按昔臯陶之頌舜伊尹之頌湯皆¶
臣子至公面揚君父以敷於當代以播於無窮夫豈飾¶
哉率由事實帝王尊號盖漸於此皇家光被四表祖宗¶
<pb:KR4h0022_WYG_555-23b>¶
烈文時當太和徳崇明號(類表作崇/號表徳)耳目所接簡牘斯¶
存稽之於前典則如彼考之於聖朝又如此今龜筮習¶
吉元正戒期當品物惟新之時乃皇上大禮之日陛下¶
交天地饗宗祧隂陽協和動植交暢不建至尊之稱恐¶
違列聖之心所以臣等冒責(集作/死)陳聞請上尊號伏惟¶
陛下抑(集作/小)謙讓之節安延企之情特詔名儒禮官百¶
寮庶尹詳明故實議崇聖徳則人望允厭神心獲安山¶
川効靈光贊無疆之夀祝史陳信永彰不朽之功臣等¶
<pb:KR4h0022_WYG_555-24a>¶
蒙國寵榮備位班列無任懇望之至¶
　　　第二表(順/宗)¶
臣某等言臣等再陳丹懇請獻鴻名天心未從伏増隕¶
越(集作隕/越無措)臣某等誠惶誠恐頓首頓首謹按堯曰咨爾¶
舜舜曰格爾禹湯曰吾甚武自號曰武王則堯舜禹湯¶
皆當時王者之號也考帝王之故實徴徃聖之憲章允¶
協禮經煥乎圖牒伏惟皇帝陛下允恭克讓約已謙尊¶
參天兩地之功為而不有安上理人之徳置而不論此¶
<pb:KR4h0022_WYG_555-24b>¶
至哉王言非羣下所能仰望也然臣等伏以為尊號所¶
以類上帝饗祖宗萬人所稱百蠻所仰表聖徳於率土¶
播天聲於無疆臣下請之之謂禮帝王允(集作/承)之之謂¶
孝孝大於讓禮光(集作/先)於謙百王不刋之典安可得而¶
廢也臣等又以春秋本於五始元者五氣(集作/一嵗)之首春¶
者四時之首王者受命之首正月者政教之首郊天大¶
禮者立極之首今天地交泰俯臨元辰正始之美正當¶
其運陛下確違羣願固守謙冲此臣等所以兢惕失圖¶
<pb:KR4h0022_WYG_555-25a>¶
回(集作/徊)惶無措上冒嚴憲敢逃厚責伏乞俯賜(集作/垂)天¶
聽察納㣲誠特詔禮官議臣所請揆日推筴虔奉鴻休¶
區區懇誠期(集作/敬)盡於此猶恐天光未照三獻無徴彷¶
徨闕庭伏待斧鑕無任聳望之至¶
　　此卷英華所編失年代先後之序今正之¶
　¶
　¶
　¶
<pb:KR4h0022_WYG_555-25b>¶
　¶
　¶
　¶
　¶
　¶
　¶
　¶
　文苑英華卷五百五十五¶
