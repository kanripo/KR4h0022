# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:02.129883
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷七百四十
<pb:KR4h0022_WYG_740-1a>¶
欽定四庫全書¶
　文苑英華巻七百四十　　宋　李昉等　編¶
　隂陽¶
　　五行禄命葬書論一首　折滯論一首¶
　　隂陽不測之謂神論一首¶
　　善惡無餘論一首　　　㝠數有報論一首¶
　　禱祠論一首　　　　　隂徳論一首¶
　　　五行禄命葬書論　　　　　吕　才¶
<pb:KR4h0022_WYG_740-1b>¶
叙宅經曰易曰上古穴居而野處後世聖人易之以宫¶
室盖取諸大壮逮乎殷周之際乃有卜宅(新唐書㑹/要作擇)之¶
文故詩稱相其隂陽書云卜惟洛食此則卜宅吉凶其¶
來尚矣至於近代師巫更加五姓之說言五姓者謂宫¶
商角徴羽等天下萬物悉配屬之行事吉凶依此為法¶
至於(舊唐書/作如)張王等為商武庾等為羽欲以同韻相求¶
及其以栁姓為宫以趙姓為角又非四聲相管其間亦¶
有同是一姓分屬宫商復有複姓數字徴羽不别驗於¶
<pb:KR4h0022_WYG_740-2a>¶
經典本無斯說諸隂陽書亦無此語直是野俗口傳竟¶
無所出之處唯按堪輿經云黄帝對於天老乃有五姓¶
之言且黃帝之時不過姬姜數姓暨於後代賜族者多¶
至如管蔡郕霍魯衞毛𥅆郜雍曹滕畢原鄷郇並是姬¶
姓子孫孔殷宋華向蕭亳皇甫並是子姓苖裔自餘諸¶
國準例皆然因邑因官乃分枝葉(舊唐書㑹要並/作分布根葉)未知¶
此等諸姓是誰配屬宫商又檢春秋以陳衛及秦並同¶
水姓齊鄭及宋皆為火姓或承所出之祖或繋所屬(新/唐)¶
<pb:KR4h0022_WYG_740-2b>¶
(書作/分)之星或取所居之地亦非宫商角徴羽共相管攝¶
此則事不稽古義理乖僻者也¶
叙禄命曰謹按史記宋忠賈誼誚(舊唐書/作譏)司馬季主云¶
夫卜筮者髙人(會要/作談)禄命以恱人心矯言禍福以盡(新/唐)¶
(書作/規)人財又按王充論衡云見骨體而知命禄覩命禄¶
而知骨體此則禄命之書行之久矣多言或中人乃信¶
之今更研尋本非實録但以積善餘慶不假建禄之吉¶
積惡餘殃豈由刼殺之災皇天無親常與善人禍福之¶
<pb:KR4h0022_WYG_740-3a>¶
應(新唐書作/天人之交)莫(要會/作其)猶響影故有夏多罪天命勦(新唐/書作)¶
(剿/)絶宋景修徳妖孛夜移(新唐書作/妖星退舍)學也禄在豈待生¶
當建王憂勤損夀不關月值空亡長平坑卒未聞共犯¶
三刑南陽貴士何必俱當六合歴陽成湖非獨河魁之¶
上蜀郡炎燎豈由災厄之下今時亦有同建(舊唐書/作年)同¶
禄而貴賤懸殊共命共胎而夭夀更異按春秋魯桓公¶
六年九(二唐書/作七非)月魯荘公生今檢長歴荘公生當乙亥¶
之嵗建申之月以此推之荘公乃當禄之空亡依禄命¶
<pb:KR4h0022_WYG_740-3b>¶
書法合貧賤又犯勾絞六害(㑹要/作空)背驛馬生身尅驛馬¶
驛馬三刑當此生者並無官爵火命七月生當病鄉為¶
人尫弱身合短(諸本/作矬)陋今按齊詩譏莊公云猗嗟昌兮¶
頎而(舊唐書㑹/要作若)長兮美目揚兮巧趨蹌兮唯有向命一¶
條法當長命依檢春秋荘公薨時計年四十五矣此則¶
禄命不驗一也又按史記秦荘襄王四十八年始皇帝¶
生宋忠注云因正月生為此(三字舊唐/書作乃)名政依檢襄王¶
四十八年嵗在壬寅此年正月生者命當背禄法無官¶
<pb:KR4h0022_WYG_740-4a>¶
爵猳當(諸本/作得)禄合奴婢尚少始皇又當破驛馬生驛馬¶
三刑身尅驛馬法當望官不到金命正月生當絶下為¶
人無始有終老而彌吉今驗史記始皇乃是有始無終¶
老更彌凶唯違命生法合長夀計其崩時不過五十禄¶
命不驗二也又檢漢武故事武帝以乙酉之嵗七月七¶
日平旦時生亦當禄空亡下禄命書法無官爵唯向驛¶
馬尚隔四辰依禄命法少無官榮老而方盛今檢漢書¶
武帝即位年始十六末年己後户口減半禄馬不驗三¶
<pb:KR4h0022_WYG_740-4b>¶
也又按後魏書云髙祖考文皇帝皇大興元年八月生¶
今按長厯其年嵗在丁未以此推之孝文皇帝背禄背¶
命並驛馬三刑身尅驛馬依禄命書法無官爵命當父¶
死中生法當生不見父(三十七字英華/作其命背父)今檢魏書孝文¶
皇帝身受其父顯祖之禪禮云嗣子位定在於初䘮踰¶
年之後方始正號是以天子無父事三老也孝文皇帝¶
受禪異於常禮躬為天子(新唐書作/躬率天下)以事其親而禄命¶
例云不合識父禄命不驗四也又按沈約宋書云宋髙¶
<pb:KR4h0022_WYG_740-5a>¶
祖癸亥嵗三月生依此而推禄之與命並當空亡依禄¶
命書法無官爵又當子墓中生唯宜嫡子假有次子法¶
當早死今檢宋書髙祖長子先被簒殺次子義隆享國¶
多年髙祖又當祖禄下生法得嫡孫財禄今檢宋書其¶
孫劉劭并劉濬並為簒逆㡬失宗祧禄命不驗五也¶
叙葬書曰易曰古之葬者厚衣之以薪不封不樹䘮期無¶
數後世聖人易之以棺槨盖取諸大過禮云葬者藏也¶
欲使人不得見之(㑹要作欲人/之不見也)然孝經云卜其宅兆而¶
<pb:KR4h0022_WYG_740-5b>¶
安厝之以其復土事畢長為感慕之所窀穸禮終永作¶
鬼神之宅朝市遷變豈得先(舊唐書作/不得豫)測於將來泉石¶
交侵不可逆(㑹要/作先)知於地下是以謀及龜筮庶無後艱¶
斯乃備於慎終之禮曽無吉凶之義暨近代以來加之¶
隂陽塟法或選年月便近或量墓田逺近一事失所禍¶
及死生巫者利其貨賄莫不擅加防害遂使塟書一術¶
乃有百二十家各說吉凶拘而多忌且天覆地載乾坤之¶
理備焉一剛一柔消息之義詳矣或成於晝夜之道感¶
<pb:KR4h0022_WYG_740-6a>¶
於男女之化三光運於上四時通於下斯乃隂陽之大¶
經不可失之於斯須也至於䘮塟之吉凶乃附此為妖¶
妄傳曰王者七日而殯七月而塟諸候五日而殯五月¶
而塟大夫經時而塟士乃逾月而己(六字舊唐書作士/及庶人逾月而己)¶
此則貴賤不同禮亦異端(會要/作數)欲使同盟同軌赴弔有¶
期量事制宜遂為常式法既一定不得違之故先期而¶
塟謂之不懐後期而不塟譏之殆禮此則塟有定期不¶
擇年月其義一也春秋又云丁已塟定公雨不克塟至¶
<pb:KR4h0022_WYG_740-6b>¶
於戊午襄事禮經善之禮記云卜塟先逺日者盖選月¶
終之日所以避不懐也今檢塟書以已亥之日用塟最¶
凶謹按春秋之際此日塟者凡有二十餘件此則塟不¶
擇日其義二也禮記又云周尚赤大事用日出(舊唐書/㑹要作)¶
(平/日)殷尚白大事用日中夏尚黒大事用昏時鄭𤣥注云¶
大事者何謂䘮塟也此則直取當代所尚不擇時之早¶
晩春秋又云鄭卿子産及子太叔塟鄭簡公於時(新唐/書作)¶
(是/)司墓大夫室當塟路若壊其室即日出(舊唐書/作平旦)而堋¶
<pb:KR4h0022_WYG_740-7a>¶
(舊唐書㑹要/作空下同)不壊其室即日中而堋子産不欲壊室欲¶
待日中子太叔云若至日中而堋恐久勞諸侯大夫來¶
㑹塟者然子産既云博物君子太叔乃為諸侯之選國¶
之大事無過䘮塟必是義有吉㐫斯等豈得不用今乃¶
不問時之得失唯論人事可否曽子問云塟逄日蝕舍¶
(舊唐書㑹/要作捨)於路左待明而行所以備非常也若依塟書¶
多用乾艮三時並是近夜半(舊唐書㑹/要作半夜)此則交與禮違¶
今檢禮傳塟不擇時其義三也塟書云富貴官品皆由¶
<pb:KR4h0022_WYG_740-7b>¶
安塟所致年夀(舊唐書㑹/要作命)延促亦由墳隴所招今按孝¶
經云立身揚名於後世以顕父母易曰聖人之大寳曰¶
位何以守位曰仁是以日慎一日則澤及於無窮苟徳¶
不建而人無據(舊唐書作後㑹要作援/援字是出左傳文五年)此則非論(舊唐/書㑹)¶
(要作/由)安塟吉㓙而論福祚延促臧孫有後於魯不關塟¶
得吉日若敖絶祀於荆不由遷厝失所此則安塟吉㐫¶
不可信用其義四也今之䘮塟吉㓙皆依五姓便利古¶
之塟者並在國都之北兆域既有常所何取姓墓之義¶
<pb:KR4h0022_WYG_740-8a>¶
趙氏之塟並在九原漢之山陵散在諸處上利下利蔑¶
爾不論大墓小墓其義安在及其子孫富貴不絶或與¶
三代同風或分六國而王此則五姓之義大無稽古吉¶
㐫之理何從而生其義五也且人臣名位進退何常亦¶
有初賤而後貴亦有始泰而終否是以子文三已令尹¶
展禽三黜士師安(舊唐書㑹/要作卜)塟一定更不囬改冡墓既¶
成曽不革易則何因名位無時暫安故知官爵𢎞之在¶
人不由安塟所致其義六也野俗無識皆信塟書巫者¶
<pb:KR4h0022_WYG_740-8b>¶
誑(舊唐書/作祚)其吉㐫愚人因而(㑹要/作此)徼倖遂使擗踊之際¶
擇塟地而希官品荼毒之秋選塟時以規財禄或云辰¶
日不宜哭泣遂莞爾而受弔問(三字舊唐書作/對賔客受弔)或云同¶
屬忌於臨壙乃吉服而不送其親聖人設教豈其然也¶
塟書敗俗一至於斯其義七也¶
　　　折滯論　　　　　　　　　盧藏用¶
藏用常以俗多拘忌有乖至理乃著折滯論以暢其事¶
詞曰¶
<pb:KR4h0022_WYG_740-9a>¶
客曰天道𤣥微鬼神(一作/神理)幽化聖人所以法象衆庶由¶
其運行是故太昊(一作/大撓)造甲子容成著律厯黃公裁變¶
𤣥女啓謨八門御時六神直事從之者則家(一作/兵)強國¶
富違之者則輔(一作/将)弱朝危有同影響若合符契先生¶
亦嘗聞之乎主人曰何為其然也子所謂曲學所習懦¶
儒(一作/昧)所守徒識偏方之小(一作/詭)說未究大道(一作/亨衢)之¶
通論盖易曰先天不違傳稱人神之主範圍不過三才¶
所以虚中進退非邪百王所以無外故曰國之將興聴¶
<pb:KR4h0022_WYG_740-9b>¶
於人將亡聴於神又曰祻福無門唯人所召人無釁焉¶
妖不自作由是觀(一作/言)之得失興亡並關人事吉㐫悔¶
吝無渉天時且皇天無親惟徳是輔為善者天降之福¶
不善者天降之殃髙宗脩徳桑榖以變宋君引過法星¶
退舍此天道所以從人者也古之為政者刑獄不濫則¶
人夀賦歛蠲减(一作/省)則人富法令有恒則國静賞罰得¶
中則兵強所以禮者士之所歸賞者士之所死禮賞不¶
倦則士争先赴(一無/赴字)苟違此途雖卜時行刑擇日出令¶
<pb:KR4h0022_WYG_740-10a>¶
必無成功矣自季代(一作/叔世)遷訛俗多徼倖競稱恠力争¶
勝(一作/誦)詭言屈政教而就孤虚棄信賞而從推歩附㑹¶
前史變易舊經依託空文以為徴驗(一作/據)覆軍敗將者¶
則隐秘無聞偶同幸中者則共相崇(一作/文)餙豈唯聴之¶
増感亦乃學人自是嗚呼時俗訛謬一至此焉夫(夫一/作著)¶
(者/)甲子興師非成功之日往亡用事異制勝之時(一作/辰)¶
苟脩其徳(一作人/事苟脩)何往不濟夫(夫一作/至若)環城自守接陣¶
重圍無闗(一作/關)地形不乖天道若兵強将智粟積城堅¶
<pb:KR4h0022_WYG_740-10b>¶
(八字英華作兵/強智積甲堅)雖復屢轉魁剛頻移太嵗坐推白虎行¶
計貪狼自符鷄鬪之祥多移蟻附之困故曰任賢使能¶
則不時日而事利法審令正(一作明/法審令)則不卜筮而事吉¶
養勞貴功則不禱祀而得福此所謂天時不如地利地¶
利不如人和故(一無/故字)太公犯雨逆天時也韓信背水乖¶
地利也並存人事俱成大業削樹而斬龎㳙舉火而屠¶
張郃未必暗同嵗徳𡨕㑹日逰俱運三門並占四殺杜¶
郵齒劔抑唯計沮垓下悲歌實階刓印若以並資厭勝¶
<pb:KR4h0022_WYG_740-11a>¶
不事良圗則長平盡坑固須恒濟襄城無噍亦可常保¶
是知拘而多忌終䘮大功百姓與能必違小數金鷄樹¶
上(一作/玉鶴)方為楚國之殃髙畢枕中適搆淮南之禍刻符¶
止(一作/指)盗反更亡身被髪邀神翻招夷族吁嗟(一作/嗟乎)威¶
斗(闕/)　不&KR1241;赤伏之運築城斷岡何救素靈之哭火災¶
不驗禆竈無力以窺天超乗階㐫王孫取監於觀徳九¶
徴九變是曰長途人謀鬼謀良歸有道此並經史陳迹¶
聖賢通規人逺乎哉詎宜滯執客乃蹙然避席曰鄙人¶
<pb:KR4h0022_WYG_740-11b>¶
困䝉不階至道請事斯語歸于正途而今而後方焚蓍¶
龜毁律厯廢六合斥五行浩然清慮則将奚若答曰此¶
所謂過猶不及也夫甲子所以紀(一作/配)日月律厯所以¶
通嵗時金木所以備法象龜蓍所以前人用(一作筮/吉㓙)聖¶
人以是神明徳行輔助謀猷存之則叶賛成功執之則¶
凝滯於物消息之理(一作/義)其在兹乎客于是循墻匍匐¶
帖然無氣口喑(一作/坎)心醉不知所以答矣　一作皆舊¶
書本傳¶
<pb:KR4h0022_WYG_740-12a>¶
　　　隂陽不測之謂神論　　　　顧　况¶
黃帝建立甲子考定星厯於是有天地神人之官少昊¶
既衰神人雜擾顓頊命羲和以司之天地三苗九黎不¶
復亂逆周室既壊君不告朔漢道隆興方定餘閏世時¶
昭昧(一作方定大/餘隨世昭昧)君平季生張衡索紞陳訓韓友卜珝¶
京房管輅郭璞干寳樂房班固云隂陽抱多忌以為無¶
益嗟乎古論隂陽以和神人以順風雨以播稼穡以除¶
災害後之學者但張恢譎不自戒慎以固親踈(一作/規親)之¶
<pb:KR4h0022_WYG_740-12b>¶
道不精逆順之理不達性命之分而裁衣拜官沐浴剪¶
爪徴於厯日豈不悖(一作/謬)哉左道亂政先王無赦往見¶
術者序卜筮之書及諸家秘訣七曜九宫六壬三五(一/作)¶
(百/)復返十精飛鳥(一作/烏)天目地耳計神漢厯以天赦母¶
倉為吉祥厯以雲漢宻莫為吉各生異氣天竺聿法復¶
與大演有差吾誰歸矣又以姓配音以音配墓以墓配¶
殺此莊惠以荒唐舛駮之論且黄帝二十五子得其姓¶
者十三人或以地為姓或以官為姓或以諡為姓或以¶
<pb:KR4h0022_WYG_740-13a>¶
王父字為姓士㑹在虞為陶唐氏在夏為御龍氏在商¶
為豕韋氏在周為唐杜在晉為范宣子在隨為隨武子¶
在秦為劉氏女嫁欒黶為祁氏焉此一人之身改(一有/正字)¶
姓三改氏五范蠡在陶為朱公在齊為鴟夷子范睢稱¶
張禄先生第五倫王伯(二字/疑)齊鮑永本姓包京房本姓¶
李張良之後為留氏田横之後為王氏姓有兩字三字¶
四字五字孰先孰後孰是孰非長平同坑南陽同封時¶
日或同吉㐫或異行年本命其事安在周時玉尺漢代¶
<pb:KR4h0022_WYG_740-13b>¶
黃鐘河汾鼎氣沉埋自久不可仰則其道多門行則無¶
盡不如(疑/)也是故文字非上學上學神聴原其性也集¶
觧非宗師宗師受授扶於理也端心静一神明將至黄¶
帝遺𤣥珠罔象得之漢主心動獲貫髙襄子心動得豫¶
讓披髮祭野野人之遺魂非有隂陽算術之功渉津無¶
涯安濟所届釋氏五䕃輪為四生或居人中以為鬼神¶
唯代有佛法獨能䆒竟白雲依山出入自得飛以(疑/)鳥¶
滅虚空不礙清明在躬志氣如神隂陽不測唯佛而己¶
<pb:KR4h0022_WYG_740-14a>¶
　　　善惡無餘論　　　　　　　牛僧孺¶
易曰積善之家必有餘慶積不善之家必有餘殃則其¶
善惡之迹俱無餘也不者善人之子不必皆惡若慶必¶
加於善人殃必加於不善人予恐慶殃之謬加也力人¶
而已余固曰善惡慶殃俱無餘也餘慶勸人之善餘殃¶
誡人之惡則善人之子能有不恃慶怠於善者惡人之¶
子能有不恣惡俟其殃者乎末代之君世禄之人先見¶
萬乗之尊我八音之娯我五味之飽我黄金白璧之富¶
<pb:KR4h0022_WYG_740-14b>¶
我不知兄弟得道而傳之(一有/矣字)己行不善而失之乃至¶
乎萬乗為匹夫世家為皂𨽻烏謂餘慶之可恃乎父善¶
及子乎子不善而父伐之石碏是也兄善及弟乎弟不¶
善而兄殺之周公是也父母與兄弟不能令子弟之不¶
善又可以恃餘慶於天下乎父惡殃子乎父出之而堯¶
貴之虞舜是也母惡殃子乎母惡之而父好之鄭荘公¶
是也兄惡殃弟乎兄伐而齊立之桓公是也父母兄弟¶
不能攻子弟之善而况餘殃可累於天下乎且善者天¶
<pb:KR4h0022_WYG_740-15a>¶
下好之常道也惡者天下惡之亦常道也豈有將好惡¶
先必稽其所自哉必不然矣若以勸善懲惡為意則當¶
懲報復於身猶慮其不信况欲逺懲於身後而取人之¶
信者乎又不然矣昔夫差信伍員初善也任宰嚭終惡¶
也初善覇天下終惡滅全呉前慶後殃者皆身也太甲¶
放桐宫初惡也任伊尹終善也初惡受拘囚終善復天¶
下前殃後慶亦身也呉之嗣可以前慶後殃殷之嗣可¶
以前殃後慶乎予固謂殃慶皆復於身也不復乎子孫¶
<pb:KR4h0022_WYG_740-15b>¶
也然予敢謂善必慶而貴惡必殃而賤也所以貴者道¶
貴也所以賤者道賤也道之貴乎孔父素王也道之賤¶
乎殷辛獨夫也餘慶餘殃吾則不信之矣¶
　　　㝠數有報論　　　　　　　李徳裕¶
宣父(集作/尼)罕言性命不語恠神非謂無也欲人嚴三綱¶
之道奉五常之教脩天爵以致人爵不欲信(集作/言)富貴¶
在於天命福禄由於𡨕數昔衞卜協於沙丘為諡己久¶
秦塞屬於臨洮名子不寤朝歌未滅而周流丹鳥矣白¶
<pb:KR4h0022_WYG_740-16a>¶
帝尚在而漢斷素蛇矣皆兆發於前而符應於後不可¶
以智測也(集作/矣)周孔與天地合徳與鬼神合契將來之¶
數無所遁情而狼䟦於周鳯衰於楚豈親戚之義不可¶
去也人倫之教不可廢也條侯之貴鄧通之富死於兵¶
革可也死於女室可也唯不宜以餒終此又不可以理¶
得也而命有時來盗有名器者謂禍福出其(集作/於)胷懐¶
榮枯生其(一作/於)口吻沛然而安嗑(集作/溘)然而笑曽不知¶
黃雀逰於茂樹而挾彈者在其後也余乙丑嵗自荆楚¶
<pb:KR4h0022_WYG_740-16b>¶
保釐東周路出方城聞有隐者居於泥塗不知其所如¶
也(姓姜不/知其名)徃謂方城長曰居守後三(集作/二)年南行萬里¶
則知憾余者必因(集作/自)天譴譛余者必自鬼謀雖抱至¶
寃不以為恨矣(集作/也)余嘗三遇異人非卜祝之流皆遁¶
世者也初掌記北門有管涔山隐者謂余曰君明當在¶
人君左右為文翰之職然須值少主余聞之&KR0787;(集作/愕)眙¶
洒然變色隐者似(集作/亦)悔失言避席求去余徐問曰何¶
為而事少主對曰君與少主己有累世因縁(集作/縁業)是以¶
<pb:KR4h0022_WYG_740-17a>¶
言之余其年秋登朝至明年正月穆宗纉緒召入禁苑¶
及為中(二字集/作尸)丞御史有閩中隐者叩門請見余因下¶
榻與語曰時事非久公不早去冬必作相禍将至矣若¶
亟請居外代公者受患公(集無/公字)後十年終當作相自西¶
南而入是秋出鎮呉門嵗經八稔(英華作經/嵗入覲)尋又杖鉞¶
南燕秋暮有邑子于(集作/王)生引鄴郡道士而至纔升賔¶
階未及命席謂余曰公當為西南節制孟冬望舒前符¶
節至矣三者皆與言協不差嵗月自憲闈竟十年居相¶
<pb:KR4h0022_WYG_740-17b>¶
由西蜀而入代余執憲者俄亦竄逐唯再謫南服未嘗¶
有前知之士(士字集/作者)為余言之豈禍患不可前告(集作/移者)¶
神道所秘莫得預聞乎自古銜寃殁世者多矣冥報之¶
事或有或無遂使好亂樂禍者以神道為茫昧余嘗論¶
之仁人上哲皆(集作/必)達生知命如顔氏之子犯而不校¶
釋門達摩了空喻幻必不思報矣其下柔弱無心者力¶
不能報所能報者乃中人耳(集作/矣)強悍任氣如伯有灌¶
夫之流亦在其臨殁之際方寸不撓魂魄不散唯結念¶
<pb:KR4h0022_WYG_740-18a>¶
於此是以能報夫人之捨生也如薪盡火滅溘然而散¶
則無能為矣其達於道(集作/理)者使心不亂則精爽常存¶
終始(集無此/二字)不生不滅自可以超然出世升濟神明其¶
次精多魂強則能為厲𡨕報之事或有或無理在此也¶
　　　禱祠(集作/祝)論¶
聖人(二字集/作語)曰某之禱久矣又曰祭則受福豈非聖人¶
與天地合徳與鬼神合契無所請禱而禱必感通唯牧¶
伯之任不可廢也失時不雨稼穡将枯閉閤責躬百姓¶
<pb:KR4h0022_WYG_740-18b>¶
不見若非遍走羣望則皆謂太守無憂人之意雖在畎¶
畆不絶歎音余前在江南毁滛祠一千一十五所可謂¶
不諂神黷祭矣然嵗或大旱必命(集作/令)掾属祈請積旬¶
無效自躬行未嘗不零雨隨車或當宵而應其術無他¶
唯至誠而已将與祭必閒居三日清心齋戒雖禮未申¶
於泂酌而意己接於神明所以理郡八年嵗皆大稔江¶
南(集作/左)黎庶謳謡至今古人乃有剪爪致詞積薪自誓¶
精誠(集作/意)上達雨必滂沱此亦至誠也苟誠能達天信¶
<pb:KR4h0022_WYG_740-19a>¶
能及物焉用以肌膚自苦焦爛為期動天地感鬼神莫¶
尚於至誠故備物不足報功禴祭所以受福余以為人¶
患不誠天之去人不相逺矣¶
　　　隂徳論¶
陳平稱吾多隂謀道家之所禁吾世即廢亦己矣不能¶
復起(七字蜀本作/終不復興)以吾多隂禍也至曽孫何國絶班生¶
著陳平之言以為世戒理當然矣而邴丞相纔及子顕¶
黜為關内侯至孫昌乃絶國絶三十二嵗復續而張湯¶
<pb:KR4h0022_WYG_740-19b>¶
杜周子孫世有令名皆在顯位其故何哉邴丞相於漢¶
宣之徳可謂至矣晉荀息以忠貞之故不敢負獻公程¶
嬰以託孤之義不忍欺趙氏所以繼之以死終不食言¶
邴丞相於史皇孫㣲君臣之分無親戚之情而保養曽¶
孫仁心惻隐置於閒燥給以私財介然拒天子之使因¶
是全四海之命(漢書稱因赦天下郡邸/獄繋者是恩及四海也)又奏記霍光决¶
定大策既而顕徴卿(英華作/君非)之美削士伍之辭其深厚¶
不伐古所未有夏侯勝以為有隂徳者必饗其樂以及¶
<pb:KR4h0022_WYG_740-20a>¶
子孫是宜篤生賢人世濟其美古所謂有後者良謂是¶
矣焉在傳爵邑而己哉張杜有後者豈用法雖深而所¶
治者或能去天下之惡除生人之害所以然也¶
　¶
　¶
　¶
　¶
　¶
<pb:KR4h0022_WYG_740-20b>¶
　¶
　¶
　¶
　¶
　¶
　¶
　¶
　文苑英華巻七百四十¶
