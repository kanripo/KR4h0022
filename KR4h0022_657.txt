# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:58.459825
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷六百五十八
<pb:KR4h0022_WYG_657-1a>¶
欽定四庫全書¶
　文苑英華巻六百五十八　宋　李昉等　編¶
　投知一¶
　　爲蘇令本與岑内史啓一首¶
　　上明員外啓一首　　　上許左丞啓一首¶
　　上郎都督啓一首　　　上司列太常伯啓一首¶
　　上李少常伯啓一首　　上兖州刺史啓一首¶
　　上兖州崔長史啓一首　上兖州張司馬啓一首¶
<pb:KR4h0022_WYG_657-1b>¶
　　　為蘇令本與岑内史啟　　　陳子昻¶
某啟某聞子以母貴自古通方禮以親榮在昔恒理豈¶
非奉上之道休泰必同膝下之恩親愛先及伏惟舅寵¶
居宻戚位列崇班實富貴於當今允尊榮於前代居得¶
言之地據至要之途九族同欣皆慿於奬盼六親咸頼¶
仰德於恩波莫不拂飾(集作/拭)生其羽儀談薦長其光價¶
某自惟末品忝在甥徒早蒙撫育之恩不殊骨肉之愛¶
自痛無福家禍遂纒爰在孤遺載延慈眷愛同諸子禮¶
<pb:KR4h0022_WYG_657-2a>¶
越常流遂得教訓成人䇿名從宦舅又曲垂顧念恩甚¶
庭闈渭陽之情實多荷戴猥以庸薄叨累周行自委質¶
戎班(集作/昭)昭(集作/班)名果毅經今一十三載(集作/歲)矣而竟¶
未一遷仰望儕流莫不皆居顯位旋觀時輩亦已再歴¶
榮班猥亦何人(集作獨/某一人)空嗟留滯雖命途乖舛良或甘心¶
然親貴盈朝豈忘提奬所以仰瞻恩惠不棄於踈微冀¶
降慈仁(集作/流)有憐於孤賤伏願舅大𢎞收採之眷特垂¶
咳唾之恩矜憫小子使得宦及朋友寵以親榮私門載¶
<pb:KR4h0022_WYG_657-2b>¶
昌幽㝠是頼豈不幸甚豈不幸甚無任企仰之至謹奉¶
啓不宣謹啟¶
　　　上明員外啓　　　　　　　王　勃¶
某啟側聞金烏聳轡俯圓燧而抽光瑶兎浮輪候方諸¶
而吐液斯則洪纎異數𡨕符造化之津髙下相懸精契¶
陶鈞之表故知聲同義合存長㓜於三州理隔氣殊置¶
山川於一靣神交可託風雲於杵臼之間道不虚行涇¶
渭於簮裾之列其有跡申知已投爵里於思齊事廹當¶
<pb:KR4h0022_WYG_657-3a>¶
仁抱龍泉而願割雖荆山已峻多輕抵鵲之珍而渤澥¶
方春敢進歸鳬之景伏惟丈人珠躔降德銑社抽英河¶
岳縱其神器煙霞發其符采江東第一家傳正始之音¶
日下無雙譽重名流之首三冬文史先兆跡於青衿百¶
里絃歌即馳芳於墨綬彭澤陶潜之菊勝氣仍存河陽¶
潘岳之花芳風遂逺榮加從&KR0209;(一作/秩)上清蘭府之遊寵¶
奪攀輪更掌蓬山之務麟圖緝諡定榮辱於三泉鵷閤¶
(一作/閣)裁書考薰蕕於四部既鶴鳴雲路望偃朝端鴻漸¶
<pb:KR4h0022_WYG_657-3b>¶
星臺俯諧僉議亷平譽號李宣伯之當官雅操繩時山¶
巨源之稱職加以文塲武庫發揮廊廟之師瓊樹瑶林¶
寥廓風塵之表一丘一壑同阮籍於西山一嘯一歌列¶
嵇康於北面詞條鬰霧遥騰駕日(一作/月)之隂辨鍔横霜¶
直上衝星之氣鳬鐘蓄韻聞片言而指掌鸞鏡懸心見¶
一善而明目情源九𣲖士流欣滿腹之期德宇干門詞¶
人有庇身之望方當坐談帝席雄視羣公豈徒比跡天¶
府雌伏郎官而已哉某崇徽啓緒盛德在家承太子之¶
<pb:KR4h0022_WYG_657-4a>¶
仙宗析將軍之逺系米輪在漢列髙士於三台青蓋浮¶
江扈平王於七姓遺風舊烈尚存清白之基祖德家聲¶
代有縱横之目及金陵東覆玉馬西奔髦頭傑起文儒¶
繼出鳯鳴朝日森梢煙雨之標龍躍雲津盤礴江山之¶
氣雖雄名雅譽隨朔野而揚聲而華冕雕軒比南風而¶
不競陳太丘之積善羔鴈成羣謝車騎之餘芳蘭蓀不¶
替趨庭洽訓共歌未蕚之篇避席承觀猶守青箱之業¶
嘗謂酣神北阜藉春渚而忘歸動影南櫺坐秋山而長¶
<pb:KR4h0022_WYG_657-4b>¶
徃不意蘭臯獨嘯輕交委鶴之書芝澗行謡坐辱飛龍¶
之使年殊賈誼仰宣室而方同業謝劉繇俯長途而遂¶
恧塞上浮雲之跡空倦吳山隋侯明月之珠終悲暗室¶
豈不知拂衣長謝林泉多倦(一作/倨)俗之因安枕有餘廟¶
堂非養髙之所松楹坐月臨黛壑而遐征桂席攀風俯¶
青嵓而自足而欲俛首屈膝逡廵多士之林弔影慙魂¶
骯髒文昌之府徒以牛蹄已倦臨文壑而驤鱗羊角可¶
逢想髙衢而撫翼叅名國士方叨智伯之恩揮迹奉常¶
<pb:KR4h0022_WYG_657-5a>¶
冀雪公孫之恥識正平於處士雖在孔融期仲容於望¶
外終資許允猶恐先馳折翮頻驚鶂路之風再舉枯鱗¶
空擊龍門之水丈人借以顔色資以恩波垂雅契於長¶
年叙情交於累代情加倒屐知歩頃之生光禮極昇堂¶
覺聲名之有地是用俯抽丹思上凟清顔鏤殊奬於肝¶
膽銜德音於咳唾懦夫增氣先歌易水之風壯士投心¶
思赴吳宫之火恩崇命淺瞻吕梁而可泛山髙海深渉¶
孟門而何險謹啟¶
<pb:KR4h0022_WYG_657-5b>¶
　　　上許左丞啓¶
某啟自違阻恩華嬰纒風恙守愚空谷歛跡仙臺同衛¶
玠之虚羸談非正始愧劉楨之逸氣卧似漳濵朝野既¶
殊風猷遂隔望芝蘭之漸逺覺鄙吝之都生所以暫下¶
松丘言㳺洛邑永懐前倦(疑/)逡廵元禮之門延首下風¶
匍匐文章之府實願稍捐人事少奉清言質儒釋之幽¶
疑訪空𤣥之極境願聞者道敢披江海之心所進者榮¶
非慕軒裳之重雖齒絶位殊空塵左右而道存目擊豈¶
<pb:KR4h0022_WYG_657-6a>¶
隔形骸輕陟階堂伏深悸越謹啓¶
　　　上郎都督啟¶
某啟某聞古之君子重神交而貴道合者以其得披心¶
胷而盡志義也是以叔牙茍在管仲分多而不貪無知¶
尚存陳平受謗而非罪何則逹其趣者能申其迹收其¶
大者能讓其細也今某東鄙之一書生耳少懐耿亮頗¶
慕髙烈俛仰相得則屠愽可遊造次不諧則軒冕異路¶
蒙君侯國士之遇受君侯長者之禮繾綣談謔殷勤誨¶
<pb:KR4h0022_WYG_657-6b>¶
誘今有情而不告是不盡也有窘而不託是有疑也將¶
恐季布無侣於後葉孫臏獨稱於前古嗟乎可以竭誠¶
矣敢不盡言乎勃家大人天下獨行者也性惡儲歛家¶
無擔石自延國譴逺宰邊隅常願全雅志於暮齒揚素¶
風於下邑而道里&KR1925;遥資糧窘鮮秩寡鍾釜債盈數萬¶
此某所以側目扼腕臨深履薄庶逢知已之厚以成大¶
人之峻節也古人有言富觀其所與貧觀其所取又曰¶
損有餘補不足於君侯何如哉然則定其交而後求敢¶
<pb:KR4h0022_WYG_657-7a>¶
無愧已易其心而後語夫何飾讓賑給之義既惟其常¶
厚薄之差伏希俯訪輕塵視聽伏增兢惕¶
　　　上司列太常伯啓　　　　　駱賔王¶
側聞魯澤祥麟希委質於宣父吳坂逸驥實長鳴於孫¶
陽是則所貴在乎見知所屈(集作/伸)由乎知已故彫其樸¶
嶧陽(集作/山)有半死之桐賞其聲柯亭無永枯之竹伏惟¶
明常伯公儀天聳幹(集作/構)横九霄而拓基浸地開源控¶
四紀而䟽𣲖自赤文薦祉曲阜分帝子之靈紫氣浮山¶
<pb:KR4h0022_WYG_657-7b>¶
(集作/仙)凾谷誕真人之秀本支百代君子萬年道叶神交¶
黄石授帝師之畧德攸(集作/由)天縱白雲(集作/星)降王輔之¶
精至若峯秀學山列三墳而仰止瀾清筆海䟽四瀆(集/作)¶
(委九/流)以朝宗登小魯之巖辨練光於曵馬臨大吳之國¶
識寳氣於連牛垂秋實於談叢絢春華於詞苑辯河飛¶
箭激流翻白馬之津文江散珠圓波潄驪龍之穴是用¶
德茂麟趾削桐葉以分珪道煥鵷(集作/宛鶴)池映桃花而曳¶
綬既而揆留皇鍳忠簡帝心奉職春宫燦離光於青殿¶
<pb:KR4h0022_WYG_657-8a>¶
代工天府明台曜於紫宸綜理𤣥風爕諧元氣含暉禮¶
閣皎愛日以流光散(集作/毓)彩文昌映德星而開照若乃¶
識度𢎞逺器宇䟽通明允篤誠盛業隆於厚土惠和忠¶
肅𤣥功格於上天則伊陟謝其緝熈巫咸慙其保乂舉¶
才應器與士無私水鏡澄華炫金波於靈府氷壺徹鍳¶
朗玉燭於神機則鄧攸莫際其瀾盧毓罕窺其術故使¶
妍蚩各安其分輕重不失其權五教克敷百揆時叙折¶
衝千里魯連談笑之功師表一時郭泰人倫之度加以¶
<pb:KR4h0022_WYG_657-8b>¶
分庭讓士虚右(集作/席)禮賢片善經心揖仲宣於蔡席一¶
言合道接然明於鄭階賔王蓬廬布衣桑樞韋帶自弱¶
齡植操本謝聲名中年誓心不祈(集作/期)聞逹上則執鞭¶
為仕王庭希干禄之勞次則捧檄入官私室庶代耕之¶
願(集作/禄)然而忠不聞於十室學無專於一經退異善交¶
(集作/藏)進殊巧宦摶羊角而髙翥浩若無津附驥尾而(集/作)¶
(以/)上馳邈焉難託實欲投竿垂餌晦幽(集作/名)跡於渭濵¶
抱甕灌園絶機心於漢渚幸屬乾坤貞觀烏兎光華嵩¶
<pb:KR4h0022_WYG_657-9a>¶
山動萬歲之聲德水應千年之色雖無為光宅欣預比¶
屋之封而有道賤貧恥作歸田之賦於是朅來甕牖利¶
見金門指帝鄉以望雲赴長安而就日美芹之秀(集作/願)¶
徒有獻於至尊蟠木之姿誰為容於左右明公惟幾成¶
務論道經邦一顧之隆駘足踰於仙鹿片言之重魚目¶
軼於靈虵庶望顧兎離(集作/羅非)箕動薰風於舜海從龍潤¶
礎霈甘雨(集作/澤)於堯雲則膾餘之魚希振鱗於吳水膳¶
後之豕翻化龜於魯津趨拜階庭(集作拜/伏階墀)增其氷谷謹¶
<pb:KR4h0022_WYG_657-9b>¶
啓¶
　　　上李少常伯啓¶
賓王啓竊惟隂陽作炭化一氣以陶甄天地為爐混萬¶
物於(集作/為)芻狗然則璧輪均照或流景於萊城玉燭平¶
分猶(集作/獨)翔寒於黍谷是知隆汙逓(集作/迭)襲榮顇相仍¶
(集作/循)得氣者繁滋失時者零落伏惟(集作/以)君侯䟽乾激¶
𣲖龍門開竹箭之波鎮地横基鵠翅峙蓮花之岳(集作/嶺)¶
曜重輝於若月炳疊彩於非烟至若瑞動赤光著元勲¶
<pb:KR4h0022_WYG_657-10a>¶
於東漢烽驚紫塞宣武功於北征奕葉龍光蟬聮龜組¶
德攸天縱白星降王輔之精道叶神光黄石授帝師之¶
畧故得三千運北擊舜海以遊鱗九萬圖南望堯雲而¶
矯翰折衝千里魯連談笑之功師表一時郭泰人倫之¶
度於是九重銜紱昭星彩(集作/影非)於宸維四逹埋輪震(集/作)¶
(振/)霜威于(集作/於)權右加以分庭讓士虚席(集作/坐)禮賢片¶
善必甄揖虞翻於東箭一言可記許顧榮以南金某蟠¶
木朽株散樗賤質牆靣難用灰心易寒(集作/然)退無毛薛¶
<pb:KR4h0022_WYG_657-10b>¶
之交進乏金張之援塊然獨處(集作/居)一紀于(集乍十/載於)兹¶
矣然而日夜相代歎(集作/笑)溝壑以(集作/之)非遥貧病交侵¶
思薜蘿而可託常欲乗幽控寂追綺季於青山樂道栖¶
真從魯連於滄海幸屬舜門廣闢漢幣交馳遂得佇嘯¶
髙丘應箕文而動韻聆吟大野浮艮爻(集作/軸)以流隂將¶
恐在藻纎鱗終絶(集作/寡)登龍之望槍榆弱羽徒仰摶鵬¶
之髙所覬曲逮恩光滋餘潤於東里襲承道(集作/遵)引託¶
輕葛(集作夣/疑作蔓)於南樛撫已多慙覘躬彌懼(集作修/躬增懼)謹啓¶
<pb:KR4h0022_WYG_657-11a>¶
　　　上兖州刺史啟¶
側聞未遇孫陽鹽車無絶塵之跡時逢和氏荆山有連¶
城之珍豈若聽清音於㸑餘則枯桐發響收夜光於𤣥¶
璧則怪石騰輝在物猶然况於含識者矣伏惟明使君¶
公鳯穴振儀龍門標峻瓊姿(集作/彫)岳立表秀干雲霞煥¶
霜飛瑶貞鏡鍳(集作霞煥霜/霏澄虚鍳物)既而代工天府忠簡帝心¶
擁熊蓋(集作/軾)而撫百城建隼旟而臨千里坐堂敷惠恩¶
纒去思剖竹垂仁式歌來暮清凝夜燭化警晨烏外朂¶
<pb:KR4h0022_WYG_657-11b>¶
九農内𢎞五教導之以禮樂齊之以刑書約法遵寛誤¶
示(二字集/作設)蒲鞭之耻發(集作/立)言唯信結(集無/結字)控竹馬之¶
期甘雨隨車雲低輕重之蓋還珠合浦波含逺近之星¶
至如卧理稱難坐嘯匪易披裳問疾垂愛景以字人褰¶
帷廣聽穆薰風以(集作/而)扇物飛(集作/嚴)霜秋降叶隼擊而¶
防小人零雨(集作/露)春濡飾羔旌而禮君子於是仁風革¶
俗(集作仁/必有勇)吏不忍欺美譽鬰於三高(集作/齊)芳猷勝於萬¶
古若乃清規逺鏡皎月色於靈臺𤣥鍳虚凝穆松風於¶
<pb:KR4h0022_WYG_657-12a>¶
智府硏機十箧探賾九流縟綺(集作/翠)蕚於詞林綷仙花¶
於筆苑文江飜浪織玉㶑以韜霞學海驚瀾綴珠連(集/作)¶
(鱗/)於濯錦加以懸榻待士擁篲禮賢汲引忘疲奬提不¶
倦懐經味道之客望範圍以駿奔兼流包畧之夫窺義¶
園而遐集求小善於毫芥顧正禮於二龍振幽滯於泥¶
沙許公明於一驥某淹中故俗休列朴厚之清(集作/𢎞)規¶
稷下遺氓祗陶禮義之餘化頗遊簡素少閲縑緗每蟋¶
蟀凄吟映素雪於書帳莎雞振羽截翠(集作/碧)蒲於翰池¶
<pb:KR4h0022_WYG_657-12b>¶
既而學異懐蛟才非夢鳥價乍齊於南漢芳不重於東¶
山幸屬日月光華雲霞紛郁方結羡魚之&KR0224;將謡扣角¶
之詞奮短翮於榆枌(集作/槍榆)希髙標之餘拂躍纎鱗於涓¶
滴望鴻澤(集作/浪)之微霑所冀顧盼曲流翦拂增價則鉛¶
刀起一割之用跛鼈致千里之行是以(集作/知)竊混吹於¶
齊竽濫飛聲於郢唱(集作/路)抱山鷄而自恧顧遼豕以多¶
慙輕觸威顔不遑流汗謹啓¶
　　　上兖州崔長史啓¶
<pb:KR4h0022_WYG_657-13a>¶
側承酆城戢耀駭電之輝俄剖沙丘蜿跡籋(集作/躡)雲之¶
轡載馳然則激澑(集作/瑞)侵星佩潜蛟於壯武騰鑣歴塊¶
騁蹀駿於咸陽且煦轍波鱗側羡鼇潭之躍觸籠雲翼¶
局望鵬隅(集作/田)之迅是以齊郊夕唱牛歌掞白水之詞¶
漢境朝趨車候驚拂塵之思伏惟某公騰瀾浴景濬靈¶
𣲖以含珠擢榦梢雲翊淮巖而聳桂崇基疊秀匡覇道¶
於周盟茂緒聮輝賛文塲於漢戚偉龍章之秀質騰孔¶
雀於(集作/之)觹年叶鳯彩之(集作/於)英姿辨蟾精於弱歲(集/作)¶
<pb:KR4h0022_WYG_657-13b>¶
(日/)靈臺宏逺聘霄練於霜潭䇿府幽深絢朝虹於璧渚¶
心波湛漢詠魄曜於黄陂情岳干天韞(集作/韜)風雲於稽¶
巘龍津共濟競忻登御之車蕪室欽賢必攬(集作/擁)澄清¶
之轡鬰文條而耀彩藻逸潘花𣋌詞峯而衒價光浮衛¶
玉然則昆溪既琢必見山川之精樹羽已懸行嗣雲韶¶
之響是以佐龜隂而演化務肅萬城(集作/百城)翼(集作/甫)麟壤¶
以宣風恩覃千里徽猷克著逾盛德於休徴聲績聿宣¶
軼規模(集作/模規)於恭祖佩吕刀而紹美㠯(集作/已)賛褰帷之¶
<pb:KR4h0022_WYG_657-14a>¶
遊屈龎驥而流芳(集作/末伸)將叶順風之問(集作將騁/仁風之駕)加以¶
側階引彦鍳宋(集作/宗)子之微言倒屣迎賔辨王生之雅¶
量故使圓流之下探照乗於長波髙岫之巔剖連城於¶
幽石某瓶筲小器鷦蚊末品斜帶嶧梧戢晞陽之厚德¶
旁隣汶篠慕貫時之貞勁直以容膝一丘曲阜之瓢遽¶
切枕肱五畝成都之壁已勞擔石厭於糟糠負薪疲於¶
短褐然則少奉過庭之訓長趨克已之方弋志書林咀¶
風騷於七畧耘情義圃偃圗籍於九流洒惠澤於陽波¶
<pb:KR4h0022_WYG_657-14b>¶
(集作渥/於羊波)屢泛文通之麥峻曲岸於鶯谷時遺公叔之冠¶
雖不能縱逸韻於霜臯唳野致九天之響而頗亦蓄餘¶
芬於露薄垂薰有十歩之芳而乃恧迹魯鴻悲荆山之¶
抵鵲簉鳴韓犬歎稽阜之横梁方今玉管(集作/琯)躔秋金¶
風動籟吳宫歸乙望隂岫以依遲素林反鴈候朝陽(集/作)¶
(潮/陽)而低舉籝金味道之子候纁帛以彈冠屑玉含毫之¶
人望弓旌而蹺(集作/翹)足竊不揆於庸識輙輕擬於揚庭¶
所冀恩波時流(集作/留)咳唾儻蒙(集作/能)分其斗水濟濡沫¶
<pb:KR4h0022_WYG_657-15a>¶
之枯鱗惠以餘光賑孀居(集作/棲)之寒女得使伏櫪駑蹇¶
希騏騮(集作/驥)而蹀足竄棘翩翾排鵷鸞而刷羽則捐軀¶
匪恡碎首無詞雖復投報楊金君子以之貽惠(集作/戒)効¶
誠魏草小人知所懐恩輕凟威嚴懼深履尾載塵聽覧¶
廹甚蹈氷謹啓¶
　　　上兖州張司馬啓¶
某啓竊聞&KR0224;澗緝裳傃指雲於偃蓋排虚止棘附絶電¶
於纎離然則左方為容鏘金有階於蟠木無因而至按¶
<pb:KR4h0022_WYG_657-15b>¶
劍致懼於連城是以賃牘干榮發仭資於禽息求光抱¶
燧束髪濟於于髠伏惟某官瓊峯聳峭儼㬢觀而爭峙¶
瑶𣲖驚瀾泝天潢而比濬漢臺引路夕翊浮雲之隂晉¶
閤垂璫朝𣋌文星之苑劍池濯彩耀震徳於渥津弱水¶
摛祥炫離精於丹穴辨懸瞳於朗鏡肇自鐫年對似魄¶
於虧陽光乎弱嵗言阿(一作/辨言)激箭浴紫貝以飛湍情岳¶
驚峯蔽丹霄而傑峻文條擢秀馥長坂之幽蘭筆苑揚¶
葩𣋌小山之丹桂松飈結韻縉紳藉以雌黄嵓電流光¶
<pb:KR4h0022_WYG_657-16a>¶
通賢資其月旦於是佐褰帷於魯甸威讋列藩匡露冕¶
於梁隂恩覃絶境緝諧鱗(疑作/麟)甸下白鶴於仙庭輔弼¶
鳬郊重黄金於帝里加以奬㧞幽滯汲引英髦錫以吹¶
嘘暖燕郊之隂谷延之顧盼熖漢圄之寒灰某篠𣲖庸¶
㣲桐巖賤伍託根鄒邑時聞闕里之音接閈雩津屢聽¶
杏壇之説加以承斷織之慈訓得鋭思於書林奉過庭¶
之嚴規遂容情於義圃方欲閉門却掃養拙以終年幽¶
遁鑿杯甘貧而卒歲直以栖遲五畆獲鷦鷯之數粒蕭¶
<pb:KR4h0022_WYG_657-16b>¶
條三逕匱侏儒之斗儲雖則放曠林泉頗得閑居之趣¶
而乃寂寥蓬户惟深色養之憂是以望檄動容慨南陽¶
而閴寂祈名夙駕嘆郢路而依遲方今凉秋屇節嚴飈¶
扇序衡陽極浦振朝音於負霜寒臯逈甸驚宵吟於静¶
野弓旌之禮斯及辟聘之際是期不揆庸愚輕斯自衒¶
所冀分其末照惠以餘波得預觀光全由咳唾倘雲鑣¶
釋絏申其潄玉之音霜匣開輝照以盤蛟之影則隂山¶
之雀敢懐飡蘂之心漢東之蛇期致投珠之報不勝窘¶
<pb:KR4h0022_WYG_657-17a>¶
廹之至謹啓¶
　¶
　¶
　¶
　¶
　¶
　¶
　¶
<pb:KR4h0022_WYG_657-17b>¶
　¶
　¶
　¶
　¶
　¶
　¶
　¶
　文苑英華巻六百五十八¶
