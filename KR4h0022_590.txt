# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:55.749455
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷五百九十一
<pb:KR4h0022_WYG_590-1a>¶
欽定四庫全書¶
　文苑英華卷五百九十一　宋　李昉等　編¶
　謝親屬加官(此卷英華所編失/年代先後今正之)¶
　　爲魏王武承嗣謝男授官表一首¶
　　爲王華暢謝兄官表一首¶
　　爲桓彦範謝男授官表一首¶
　　爲并州長史張仁亶謝賜長男官表一首¶
　　謝弟詵除給事中自求改職表一首¶
<pb:KR4h0022_WYG_590-1b>¶
　　謝兄除太常丞表一首¶
　　爲李晉公謝賜兄章服表一首¶
　　謝兄除補闕表一首¶
　　爲許卿謝堂弟叔冀授青州節度使表一首¶
　　爲崔僕射謝許弟寛宣慰表一首¶
　　代郭令公謝男尚公主表一首¶
　　爲崔僕射謝弟除給事中表一首¶
　　爲郭令公謝一子三品官表一首¶
<pb:KR4h0022_WYG_590-2a>¶
　　代李僕射謝男賜緋魚袋表一首¶
　　謝妻封𢎞農郡夫人表一首¶
　　謝兄授太子僕表一首¶
　　謝兄授祕書省著作郎表一首¶
　　代尹僕射謝男宥授安州刺史表一首¶
　　代杜司徒謝男授官表一首¶
　　代杜司徒謝妻封邑表一首¶
　　謝兄除官表一首¶
<pb:KR4h0022_WYG_590-2b>¶
　　為族兄瑗謝守度支尚書表一首¶
　　代户部孫相公謝授兄太常卿表一首¶
　　　為魏王武承嗣謝男授官表　李　嶠¶
臣某言伏奉恩制除臣息尚舎直長史某為左監門衛¶
長史榮隨恩集歡與懼并臣攀軫日車附流星漢才無¶
天質藝以地高陛下毎降皇情特垂聖蔭先親後疏之¶
澤自葉流根謀孫翼子之慈愛人及息遂復推恩家室¶
假職㓜童參九等之班榮掌重門之禁衛賞延之命寧¶
<pb:KR4h0022_WYG_590-3a>¶
待於勲庸敦叙之風但縁於骨肉雖東平之子能趨拜¶
咸錫印章齊國之地可割分悉侯支庶豈足以方斯嘉¶
恵匹此殊渥奉絲綸而仰徳叩木石而論心受生於天¶
但知榮荷暴骨於地何階酬答無任悚戴慙懼之至謹¶
詣朝堂奉表陳謝以聞¶
　　　爲王華暢謝兄官表¶
臣某言臣兄某前某官某月日特蒙恩詔擢授武州司¶
馬未及赴職即八月改除亳州司馬再三榮命叨荷恩¶
<pb:KR4h0022_WYG_590-3b>¶
私在臣宗門實為慶幸臣兄自歸解巾從仕三十餘年¶
五爲縣宰三遷州佐政皆通顯職實蕃勤直道在公有¶
始終之節平心應物無造次之&KR0317;在於周行頗蒙推澤¶
近屬虺冦構術惑亂豫州詿誤平人自貽梟㓕陛下憫¶
荆河之俗遭此無辜弔海濆之人使同昭慶以爲奉揚¶
皇化者必藉其才撫御窮人者亦資有徳臣兄同濫承¶
天奬遷移武州在於天恩實為超擢今者未及赴任復¶
蒙改授毫州重疊承恩飜同貶降朝廷體例實以爲先¶
<pb:KR4h0022_WYG_590-4a>¶
臣兄弟叨榮濫竊非據臣兄既授不合冒聞但以始者¶
承恩越蒙抽擢今有何過遂同左遷區區懇誠輙敢祈¶
愬伏願皇恩有裕降昭奬之恩兄果竭忠獲展才之地¶
小臣死日猶生之年臣無任¶
　　　爲桓彦範謝男授官表　　　吳少微¶
臣某言伏奉某月日恩勑以臣男某為某官臣實多幸¶
偶遭皇運鳴玉以相建土而王大錫崇榮斯亦極矣先¶
臣老母復荷渥(一作/湛)恩追亡寵存光被窀穸自妻及弟¶
<pb:KR4h0022_WYG_590-4b>¶
雙綬(一作/紱)六珈闔門振耀惶懼(一作/愧)未已今臣子某識¶
惟髻弁(一作年/方髫齓)服臣之榮爲禄已甚更承天秩將何以¶
(一作/克)堪殊澤荐臨斯厚臣寵(一作闔/門光寵)敢不祗承拜命之¶
休無任悚荷之至¶
　　　爲并州長史張仁亶謝賜長男官表¶
　　　　　　　　　　　　　　　富嘉謨¶
臣某言伏奉二月十四日勑賜臣絹一百疋又奉其月¶
二十六日勑除臣男之輔尚舎直長史麗澤之來匪月¶
<pb:KR4h0022_WYG_590-5a>¶
而降受賞轉級惟臣及子寵渥所分臣無與二夙夜惶¶
悸萬殞増惕然旌節所統縁邊千里禦㓂既廣兵賦自¶
殷受任非據屢移年祀未能司大事而靜外處(疑/)汔小¶
康而蠲内役而崇班厚貺載在臣門將何以祗拜殊渥¶
光顯休命此微臣所以有死無報也南望闕庭以榮受¶
(疑作/爲)懼無任悾款之至謹附表陳謝以聞¶
　　　謝弟詵除給事中自求改職表¶
　　　　　　　　　　　　　　　蘇　頲¶
<pb:KR4h0022_WYG_590-5b>¶
臣某言伏奉今月二十四日勑以臣弟左司郎中臣詵¶
爲給事中嘉命猥臻(一作/臨)惶怖相視榮以爲慼(一作/戚)茫¶
然失圖臣某中謝臣兄弟(一作/弟兄)數人獲承累代之庇自¶
㓜而長惟愚與直臣(一作/弟)某臣詵初一尉耳竊願從微¶
守分豈思養拙邀榮而乾道曲臨一(一作/臣)門特幸前恩¶
罔謝後忝仍及生臣者父母寵臣者聖明非臣等殞首¶
流腸少酧萬分之一臣某中謝臣自叨清切頗歴星霜¶
乏鍾㑹五字之敏多王濛四年之任竟未能陳一策進¶
<pb:KR4h0022_WYG_590-6a>¶
一賢雕蟲粗辦其所爲濡翼久知其非據下慙先臣戒¶
盈之訓上負聖主則哲之明常甘屏黜以待髦俊豈悟¶
臣詵復私成造比臣則行有餘力選衆則曾無足言遂¶
使聨事掖垣同趨階(一作/超軒)陛或紊公式必招私議臣知¶
不可物謂臣何(一作/其宜)安有兄弟妄庸並居東西要近臣¶
懷靦愧非敢身謀事或乖(一作/虧)違實塵皇揆伏乞鑒臣¶
自下之審察臣由𠂻之請(一作/至)臣弟詵殊榮既拜奉綸¶
紱(一作/紼)而難廻臣頲薄技何成顧瓶筲而易竭指於十¶
<pb:KR4h0022_WYG_590-6b>¶
手臣假遑寧不如一腋臣將焉用所冀移臣職守允臣¶
陳乞(一作/請)抑朝章之是移匪等列(一作/臣等)之攸宜慺慺款¶
誠昧死期達無任悚荷屏營之至(一作/極)謹詣肅章門外¶
奉表以聞又臣先臣某往忠社稷陛下特賜茅土遂臣¶
所讓因授臣第四弟乂右補闕亦希别從選序不敢同¶
在近侍臣之感恩不識爲喻輕黷旒冕懼深冰淵¶
　　　謝兄除(總目/作授)太常丞表¶
臣某言伏奉今月日恩制除臣兄某太常丞跪發詔書¶
<pb:KR4h0022_WYG_590-7a>¶
光駭閭里寵盈益懼喜極而悲闔門感恩垂淚相賀中¶
謝臣自登兩府倐至三旬天地之間未禆塵露雲雨之¶
施已遍公私撫心載驚顧影增惕伏以臣兄列官清憲¶
專於察視臣又承弼皇樞課其條職茍&KR0317;綱紀責在凖¶
䋲所以請移别官冀循常序聖慈曲被命數有加獲陪¶
卿士之行更列大夫之後遇深賤質誠合懇辭恩及長¶
兄不敢多讓誓將死節上答生成¶
　　　爲李晉公謝賜兄章服表(見六百二十九/卷以表作狀)¶
<pb:KR4h0022_WYG_590-7b>¶
　　　　　　　　　　　　　　　苑　咸¶
　　　謝兄除補闕表¶
臣某言伏奉恩㫖臣兄前長安縣尉某特授左補闕内¶
供奉賜紫金魚袋踰涯之澤忽降於重霄非次之榮猥¶
延於同氣自天有命闔室相歡臣某中謝臣兄比因㓂¶
孽&KR0343;跡江湖臣侍奉皇輿委身巴蜀艱虞萬里兄弟一¶
方分成吳越之人乆切支離之思陛下克清禍難再闢¶
寰區臣兄幸遇休明得歸郷陌雖骨肉之愛重喜如初¶
<pb:KR4h0022_WYG_590-8a>¶
而班秩已停久嗟失職臣昨因對奏遂竭懇誠情至所¶
陳言將無隱陛下道𢎞孝理念廣睦親載懷遂物之仁¶
爰軫在原之急皇慈曲被朝奬仍加擢同補衮之司錫¶
以腰章之寵况臣官參秩禮任在司言身上列於紫垣¶
兄遽升於青𤨏故得連枝捧日方並侍於軒墀比影朝¶
天復惣華於朱紫一門受賜舉族增榮斯實眷自宸&KR0454;¶
恩加望外臣比承顧使本不因人今又沐殊私特延慈¶
㫖投軀有地報徳無階非臣灰粉所能答效惟當昆弟¶
<pb:KR4h0022_WYG_590-8b>¶
相朂以孝資忠螻蟻之負細塵誓將裨補烏鵲之銜微¶
毳志願填河將九死而猶生豈百年之足謝云¶
　　此篇元誤入五百八十八卷公卿雜謝門今移入¶
　　於此¶
　　　爲許卿謝堂弟叔冀授青州節度使表¶
　　　　　　　　　　　　　　　于　邵¶
臣某言伏(闕/)　　　　　　恩制除臣堂弟叔冀青州¶
刺史兼御史大夫(闕/)　　　　州節度使不次之恩特¶
<pb:KR4h0022_WYG_590-9a>¶
出聖鑒大來之慶(闕/)　　　　　若驚啟處無措臣某¶
誠歡誠喜頓首頓首臣聞(闕/)　　　將將之道也保大¶
定功將兵之道也然後賞罰之柄懸于日月伏惟光天¶
文武大聖孝感皇帝陛下睿謨廣運𤣥功莫測保天命¶
以立極伏人心而戡難遂使妖不得爲災謀不得及伐¶
動皆殱潰以靖神人如叔冀者曷為力也徒以逺奉威¶
靈獲全私懇雖堅守薄節轉戰微功而寵寄雄州榮兼¶
獨坐爲叔冀之非望實舉宗之所懼今復割海岱之衆¶
<pb:KR4h0022_WYG_590-9b>¶
創立節度之權超將中軍兼領仍舊受委斯重其憂轉¶
深屬餘孽未除誅剪指日策勲飲至責其總戎勉勵之¶
心伯仲之分以此思効不遑居寧臣緬惟代業竊又自¶
愧臣之父河西節度使先臣某叔冀之父平盧節度使¶
先臣某皆中朝舊勲式遏㓂虐東西故事人或賴焉而¶
叔冀何功實膺克荷非臣所感時論皆榮追懷父子之¶
軍信兼國家之報載競載躍無以克堪臣雖偶中外義¶
形骨肉事濟時康死復何恨無任感恩競躍之至謹詣¶
<pb:KR4h0022_WYG_590-10a>¶
某門奉表陳謝以聞¶
　　　爲崔僕射謝許弟寛宣慰表¶
臣寧言中使馬承倩至奉傳徳音特自宸睠矜臣束身¶
逺鎮兄弟别離許令弟寛與臣相見義切君父恩連骨¶
肉神䰟驚駭不知所之一生有涯萬死難報臣某中謝¶
臣實最小衆所鍾憐臣在劍門强逾二紀形影相吊未¶
嘗棄離忽遇聖朝委臣方靣在寛何有累踐班榮軄綰¶
通曹貴通三獨功慙汗馬業謝屠龍禁掖禮闈踰津越¶
<pb:KR4h0022_WYG_590-10b>¶
分每一念至刻心如焚縱脂分戰塲血染邊草未之云¶
報降此無圖上感推心下排飛謗惟此之際臣知所安¶
但以蕃㓂外虞蒼黄後命飲至清廟或未剋期所冀蹔¶
來不失宣撫臣之願也毎羡聨行獨憐廻鴈長思共易¶
不着新衣無任感戴慙惶之至¶
　　　爲崔僕射謝弟除給事中表¶
臣某言伏見某月日恩制除臣弟審給事中寵命自天¶
驚䰟無地永惟非據靦靣何深臣某載兢載躍頓首頓¶
<pb:KR4h0022_WYG_590-11a>¶
首臣家本東周代傳素業衣冠祖襲豈望繁華至於伯¶
仲雖聞詩禮但欲官常(一作/從)詎知生遇聖明日加重寄¶
擢臣偏將之下錄臣久戍之勤待罪西南時逾一紀分¶
憂障塞心係兩蕃䇿無類於燒牛功有慙於求犬長懷¶
尸素之責重貽門户之羞今則恩聨兄弟澤及中外在¶
審何者累踐通班未聞三諫之勤仍添八年之寵將何¶
以曲承顧問接武名儒分陪掖下之榮專掌殿中之事¶
在盈知缺居寵思危臨深履薄莫之爲喻伏以王居渙¶
<pb:KR4h0022_WYG_590-11b>¶
汗方鎮途遥逺有所聞推(疑作/摧)謝無及空慙為人之擇¶
不遂免冠之讓臣無任喜躍屏營之至¶
　　　代郭令公謝男尚公主表　　蘓　頌¶
臣某言伏奉某月日恩制授臣男曖試殿中監駙馬都¶
尉尚昇平公主聖慈曲被焜耀私門揣分慙恩以榮以¶
懼臣本寒素(類表作/單緒)愧(類表/作素)非閥閲㓜男弱稚(類表/作植)又¶
乏義方陛下以臣僃位台司服勤王室時收賤族許以¶
國姻宗黨生光室家同慶門開魯館地列沁園事出非¶
<pb:KR4h0022_WYG_590-12a>¶
常榮加望外恩深義重何以克堪糜軀粉骨不知所報¶
無任感戴受恩之至¶
　　　爲郭公謝一子三品官表　　邵　說¶
臣某言伏奉二月二十一日恩制勑賜臣一子三品之¶
官并階鴻私曲臨䰟守飛越臣某中謝臣聞禄位之設¶
以待勲賢茍非其人必貽伊咎臣之弱子未有令聞方¶
且勵以義方教之詩禮遽承殊澤將授崇班非唯有黷¶
朝章名噐難假實亦懼招官謗顛沛爲憂寤寐兢惶罔¶
<pb:KR4h0022_WYG_590-12b>¶
知攸處况臣榮登上相任重總戎子弟數人盡居右職¶
過亢之誡切在於心既懷棟橈之災寧忘屋漏之媿乞¶
停寵命俯遂愚𠂻庶㓜童無冒進之嫌㣲臣有知足之¶
誼無任感懼屏營之至¶
　　　代李僕射謝男賜緋魚袋表　令狐楚¶
臣某言臣得進奏院狀報今月七日聖慈召臣男公敏¶
令對見其日中使馬承倩奉宣進止賜緋魚袋欽承失¶
圖啟處無地臣某中謝臣才非動衆勇不兼人仰(一作/抑)¶
<pb:KR4h0022_WYG_590-13a>¶
縁枝葉獲展筋力荷天百禄幸據於周詩遺子一經誠¶
慙於漢史男公敏義方未敎容止無儀伏蒙陛下召入¶
清禁之中立於丹墀之下逺憂顛沛伏用兢惶特受宸¶
恩榮綰朱紱(八字類表作豈意明命曲臨榮光下燭小/觽猶佩忽帶金章褐衣纔解便綰朱紱)¶
生成之功不次浸潤之澤無涯重若戴山輝如衣錦匈¶
奴未滅方忍恥於愚臣童子何知復受恩於聖主六姻¶
交賀百衆同歡空竭節於邊陲豈酬仁於覆載銘膚鏤¶
骨不敢隕墜所守有限不獲陳謝臣無任感戴屏營之¶
<pb:KR4h0022_WYG_590-13b>¶
至¶
　　　謝妻封𢎞農郡夫人表(代宗/)　常　衮¶
臣某言伏奉恩命賜臣妻楊氏邑號封𢎞農郡夫人伏¶
以古者卿大夫之妻咸曰命婦亦曰(一作/云)内子但有稱¶
謂皆無封邑其後雖有石窌延鄊(陳留風俗傳漢與項/氏戰厄於延郷有翟)¶
(丹免其難故改延郷爲封丘縣以封/翟母英華誤作延卿類表闕二字)之錫亦無夫人之¶
號唯漢魏戚里晉宋外家平原清河疏郡以馭貴建昌¶
髙密啟邑以睦親猶止於郡縣君而已近代著令國朝¶
<pb:KR4h0022_WYG_590-14a>¶
相襲階至二品妻封夫人上比鵲巢逺齊翟茀禮秩兼¶
盛等威稍逾其或襄贊(類表作/襄勸)勲臣光華戚屬以兹而¶
授尚可相循臣以凡賤謬承委遇尸職已乆愧心匪寧¶
仰酬國恩分寸未展内省家事慈渥過豐又蒙曲私霑¶
及主饋特封嘉號載錫徽章中壼慶其秩髙外姻賀其¶
禮盛儀參貴列寵極私門自顧何功叨榮至此頓逾涯¶
分退益兢惶無任荷戴屏營之至謹奉表陳謝以聞¶
　　　謝兄授太子僕表¶
<pb:KR4h0022_WYG_590-14b>¶
臣某言伏奉五月十七日恩制授臣兄依前秘書省著¶
作郎太子僕特恩曲降殊私(一作/渥)下霑踴躍宛轉兢惶¶
震越臣某誠歡誠懼頓首頓首臣自承録用已積嵗時¶
内省微効未申㳙瀝虚受禄俸有靦官榮在公無益於¶
已多罪(一作已/寛臣罪)及私之幸又奬臣兄伏以頃冒朝章兄¶
合坐罪(一作/同坐)伏蒙慈貸仍進常班庇(一作/卑)賤孤門已墜¶
復立蒸嘗獲主將廢更存寵被幽明感涕横集(一作戴/感天日)¶
求之古今(一作/今古)無臣此例雖肝膽塗地未塞前責而糞¶
<pb:KR4h0022_WYG_590-15a>¶
土餘生尋加後命臣授方鎮(一作/靣)兼錫崇階兄拜宫僚¶
又參髙秩慶聨鴈序澤及翾(一作/環)飛承命若驚何功至¶
此愧心踧踖赧汗流離非望驟遷罔知所措殘骸萬死¶
難以上酬無任感荷兢抃之至謹遣散將某官某奉表¶
陳謝以聞¶
　　　謝兄授秘書省著作郎表¶
臣某言伏奉閏五月二十四日恩制授臣兄太常丞秘¶
書省著作郎臣待罪兢灼啟處不遑寵命荐臨驚抃失¶
<pb:KR4h0022_WYG_590-15b>¶
次臣某誠喜誠懼頓首頓首臣上負國恩自抵邦憲聖¶
慈矜宥屈法全生猶許自新特虧令典(一作時/令典郡)惶怖隕¶
越夙夜載馳雖荷殊渥尚憂嚴命臣兄今(一作/合)從連坐¶
伏待貶官不謂𤣥造曲成鴻私下覆在憂惕之際特受¶
寵榮當譴斥之時忽承遷轉品秩下降清望有加復齒¶
周行獲陪班列向非親紆聽斷俯燭幽微則骨肉分竄¶
於殊方簪裾永絶於昭代豈望更霑人次再沐朝奉罪¶
重丘山恩過天地感戴慙赧俯伏驚惶臣竊自思惟無¶
<pb:KR4h0022_WYG_590-16a>¶
所上報庶將懲改前過克勵殘骸苦節誓心冀申萬一¶
無任感恩惶(一作/喜)懼之至¶
　　　代伊僕射謝男宥授安州刺史表¶
　　　　　　　　　　　　　　　吕　温¶
臣慎言伏奉某月日勑(集作/制書)授臣男宥安州刺史兼侍¶
御史充武昌軍兵馬留後仍賜紫金魚袋者雷驚里巷¶
日照閨門寵命自天戰跼無地臣誠懼誠感頓首頓首¶
臣聞惟君任臣固無虚授知子者父敢私不才臣頃者¶
<pb:KR4h0022_WYG_590-16b>¶
伏以聖政惟新時清無事遂絶指縱之望求申戀主之¶
誠陛下以臣統兵(集作/所統)嵗深周渉(集作/旋)艱險長三軍之¶
子弟積百戰之瘡痍將有去留念其情義理資感勵事¶
貴便安爰勑臣男試總戎務臣雖訓之以義敎之以忠¶
而鈍拙(集作/朽鈍)有涯策磨靡及童兒(集作/子)代斵每懷傷手¶
之憂小子(集作/兒)在邊曾無折屐之喜將何遽膺寵數(集/作)¶
(命/)荐沐恩光真授竹符就加金組且祁午之爲軍尉父¶
已懸車陸抗之將父兵子非綵服豈比臣身居端右男¶
<pb:KR4h0022_WYG_590-17a>¶
領方州鳴玉㑹朝朱轓行縣(集作/樂)焜耀中外超冠(集作/冠超)¶
古今名數之樂何加(集作/如)人臣之事斯極千載至公之¶
運獨被殊私萬物咸遂之辰先蒙曲澤瀝肝呈膽莫盡¶
微誠毁族滅身(滅集/作殞)寧足上報臣無任感恩隕越之至¶
謹奉表陳謝以聞¶
　　　代杜司徒謝男授官表　　　劉禹錫¶
臣某言伏奉今月一日制授臣長男師損祕書省著作¶
郎次男式方太常寺主簿又得進奏官裴遘狀報伏承¶
<pb:KR4h0022_WYG_590-17b>¶
聖恩特降中使送官告到臣宅分付師損者寵渥非常¶
授任不次驚躍無措靦懼失容臣某中謝臣繆分重寄¶
獲守外藩受恩既深無績可紀男師損等器惟凡品教¶
闕義方早沐睿慈已階官次每懷塵忝常誡滿盈豈謂¶
鴻霈曲覃大明私照寛臣尸素之責念臣葵藿之誠命¶
下延恩(集作下/延𦙍息)叨踐班級天書出禁中貴臨門榮冠等¶
夷慶流宗族况著作乃撰論之地唯史才是居太常實¶
禮樂之司非儒者勿履顧兹庸謬(集作/昧)忽此超昇内省¶
<pb:KR4h0022_WYG_590-18a>¶
慙惶若墜氷谷伏以聖朝立制建官惟賢名實無乖輪¶
轅盡適微臣父子獨為幸人非據踰涯自中徂外虚受¶
丘山之賜實增負乘之憂進退彷徨不知所履(集作/據)無¶
任戰荷屏營之至¶
　　　代杜司徒謝妻封邑表　　　王仲周¶
臣佑言伏奉恩制封臣小男母李氏密國夫人臣某中¶
謝伏以禮經明文婦人本無爵命秦漢以降優賢以寵¶
閨門固無繆及有紊彛典臣小男母李氏本非主饋若¶
<pb:KR4h0022_WYG_590-18b>¶
貴云因子臣男尚自賤微禮有從夫臣妻又早逝殁豈¶
伊末品忽被殊私此盖陛下念臣齒髪漸衰賔祭無主¶
俾立家而有裕遂開國以䟽封詩美鵲巢懼無徳而自¶
處禮榮翟茀恐負乘以貽災瞻上天而以懼以慙顧中¶
閫而載榮載躍不任荷懼屏營之至¶
　　　謝兄除官表　　　　　　　歸　冕¶
臣某臣伏奉某月日恩制授臣兄前湖南觀察判官侍¶
御史内供奉賜緋魚袋國子監博士雨露殊私忽霑微¶
<pb:KR4h0022_WYG_590-19a>¶
賤儒雅盛職光寵衰門承命震驚感恩踴躍臣聞聖王¶
勸學庠序為本故堯命后䕫典樂以敎胄子周立師氏¶
以敎三徳漢制博士以敎五經歴考校學之官盖今博¶
士之任用人之選非賢莫居臣兄幸遇昌時守臣先訓¶
孤貧好學以傳家業而聖代推恩遂及兄弟位登五品¶
光賁一門感鶺鴒之詩增友悌之愛齒羔鴈之序媿荀¶
陳之才况臣受任方隅莫申涓効寵榮荐及灰粉難酬¶
誓期殺身以酬萬一無任感恩隕越之至¶
<pb:KR4h0022_WYG_590-19b>¶
　　　爲族兄瑗謝守度支尚書表　王　渭¶
臣某言伏見詔書以臣族兄瑗守度支尚書三元告慶¶
萬國朝宗榮命與璧月相輝厚澤與金雲並潤顧其踈¶
薄寧不震驚臣某中謝臣聞坳堂之水必膠於置杯曲¶
木爲資無階於刻桷何則適用之風斯替其効靡成失¶
材之道既彰厥功寧著相彼庶物尚或其然矧伊名器¶
理難冒居(一作/叨冒)微臣自料浮淺業藝何甄徳匪潤身學¶
慙為已文辭小道曾無沉鬱之才刀筆淺能非有精明¶
<pb:KR4h0022_WYG_590-20a>¶
之舉特以夙因多幸簉奉承華猶見錄其疲駘且弗遺¶
其菅蒯髙榮好爵疊委屨(疑作/屢)縻入掌便繁傍參侍從¶
事然積歩竟慙一割竊妨賢路深希退託降階之念空¶
誓丹愚昭著之恩更彰綸紱差肩六尚方駕八元内省¶
輶輕義無祗冒伏惟陛下明兼七曜照及九幽寧在微¶
臣近虧則哲特願褰兹旒纊察是芻蕘廻此如繪矜其¶
匪石則失應之善永息得人之羙載揚物議允諧朝經¶
式序不勝¶
<pb:KR4h0022_WYG_590-20b>¶
　　　代户部孫相公謝授兄太常卿表¶
　　　　　　　　　　　　　　　錢　珝¶
臣某言伏奉今月某日勑命授臣親兄太常卿檢校右¶
僕射者霑澤下臨私室相慶臣某誠歡誠荷頓首頓首¶
臣兄某抱公蔵器據徳有鄰為善而不欲近名從政而¶
但思利物自臣遽升台輔獲導化源雖向國去私戒臣¶
常切而入門避事逺謗每深出趨垂拱之朝退務掩闗¶
之樂陛下禮行舟楫念及塤箎慰其友愛之懷進以優¶
<pb:KR4h0022_WYG_590-21a>¶
崇之秩伏以九卿之位歴代所尊舜以三禮命伯夷漢¶
以奉常加稷嗣倚古則重得人始光用典之難敢言兄¶
氏方懷慚惕忽荷皇私而階峻銀青寵兼端揆喜溢在¶
原之屬恩加電(疑作/當)軸之臣既激弼諧且𢎞名敎股肱¶
作輔莫成鎮撫之功手足相須但有胼胝之誓臣無任¶
　¶
　¶
　¶
<pb:KR4h0022_WYG_590-21b>¶
　¶
　¶
　¶
　¶
　¶
　¶
　¶
　文苑英華卷五百九十一¶
