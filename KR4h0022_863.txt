# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:07.903623
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷八百六十四
<pb:KR4h0022_WYG_863-1a>¶
欽定四庫全書¶
　文苑英華巻八百六十四　宋　李昉等　編¶
　釋十五¶
　　廣陵白沙大雲寺碑一首¶
　　揚州慶雲寺律師一公塔碑一首¶
　　舒州山谷寺覺寂塔隋故鏡智禪師碑銘一首¶
　　栖霞寺故大徳珗律師碑一首¶
　　　廣陵白沙大雲寺碑　　　顧　况¶
<pb:KR4h0022_WYG_863-1b>¶
地輪依水水輪依火火輪依風風輪依虛空虛空無所¶
依佛體也變佛體為金色界地輪是也金色界中有香¶
水海水輪是也香水海水中有光明藏火輪是也復有¶
寳林香花瀰漫周遍佛圡風輪是也上至香積下至金¶
色一光明藏依報正報之因歟有智為精界無智為噐¶
界佛土為性界法身報身應變之身一也天親以應化¶
非直佛亦非説法者其華嚴則不然諸佛同身流入毘¶
盧遮那智藏之海人有血脉地有湀闢滄島之脅有白¶
<pb:KR4h0022_WYG_863-2a>¶
沙之墟焉天塹在南屬岡在北敦彼廣斥勾攘五材檑¶
刺元精猛虎蹲路騰蛇跛水氣毋毒形火爐胚物之意¶
揔持相土曰牛欄河灘畔堪造漫吒羅非人乃秩天寳¶
末長安僧絢避虜東土畫為像宫以配梵帝皇猷允塞¶
量福爰集善來若干商主若干與其眷屬争欲奮迅爰¶
雲構版挿定中丕赫微絢之功人其捨諸於戱古税其¶
薄人猶告困夫絢不柄刑賞不驅其人蓋以天子孝理¶
昭明並受其佑霜露怵惕蓼莪㒺極申以上報謏儒經¶
<pb:KR4h0022_WYG_863-2b>¶
之闕聞此名教君子肝腦而塗地者也不然其孰能與¶
於此乎所作既成推山幹坎金翅吞龍之勢徹乎上王¶
磅礴乎夜摩胷開掌坦棊布箭直廓乎其崇(一作/索)也哉¶
洎夫擑師陶師事匿乾陟方等百一嚴身之具華儉適¶
中滿而不缺三草二木俱霑一雨昔北山之翁天帝命¶
操蛇之神以遂其志是知慈善根(一作/本)力軍吒胷索口¶
唵(一作/奄)火皆暼電春雷張曜威恒保寧刹土易見底迦¶
一時生晦(一作/悔)魔軍(一作/兵)法將不可以較乎勝負吹螺¶
<pb:KR4h0022_WYG_863-3a>¶
擊皷歌唄讃嘆旋知之衆莫不圓通信乎𦋺膩停酸修¶
羅竄迹菩薩鏡生死海為大𣵀槃大法現前了無塵曀¶
凡有作有證名有相大乗無作無證名無相大乗體相¶
融一真味也渉入無閡因中説果果中説因此文殊道¶
引之智羖羊有角能破金剛不破如如之相我於觀照¶
權實皆如如從心上變起離心無物離物無心固(一作/因)¶
物因迷盧不動有若靈辨禪師者大照大師之上照足¶
如優曇花綱首良制利見如薝蔔花絢上人者根噐清¶
<pb:KR4h0022_WYG_863-3b>¶
浄如拘物頭花芬多利花聿來求我分别三締不有歐¶
和之志悉地之徳焉難乎决擇然則嗢陁喃散施有情¶
之義磁石攝鐵不攝鴻毛相應故作針則沉作鉢則浮¶
隨緣故獸齓堅骨魚食碎砂砂骨㳺(一作/逰)鋪託胎弗也¶
明佛性故與夫有不染塵空不斷相非空有故若有去¶
來若無去來無去來故若有方所若無方所故佛與衆¶
生數無增減無增減故補得迦羅由來則佛前佛後同¶
名同號乃至不同一一㣲塵之數㣲塵數佛各坐蓮臺¶
<pb:KR4h0022_WYG_863-4a>¶
展臂指塵皆當此説且修多羅藏八萬在婆竭羅龍王¶
宫中以龍樹之聰利受持不盡海惠盡焉(一無/此字)曾不得¶
夫少分(一作/多)或以其言河漢詎知我生一一生隂陽也¶
不測之外更有神速之如此乎是以聖人神道設教大¶
哉神乎若在其上若在其下群玉藏書之府比夫現量¶
春秋叙二百餘年方彼曠刼百千萬億那因他其數略¶
也法從數起從一刹那至一洛刹從一洛刹至一俱祗¶
至一僧祗從一僧祗至一髙出從一髙出至不可轉無¶
<pb:KR4h0022_WYG_863-4b>¶
邉無碍無鞅(一作/夫)無極重重(一本再疊/重重字)成住壞空空不¶
相凌滅其相去也不亦遼乎假使生肇融睿伊臯稷契¶
共佐唐虞我知不相若也老&KR0360;曰竺乾國有古先生西¶
過流沙尋師之㫖孔子對商太宰曰三五非聖西方之¶
人蕩蕩焉無得而稱又曰聖人邱不得而見之矣日月¶
無燭無不燭聖人無見無不見般若無知而無不知周¶
紀有之昭王二十四年甲寅(張棫經世紀/年作壬子)天地震動江¶
河泛濫王問大史蘇曰此何祥也對曰聖人生於西方¶
<pb:KR4h0022_WYG_863-5a>¶
穆王三十三年壬申(是嵗紀年作壬子傳燈録作五十/二年壬申今又作三十三年未知)¶
(孰/是)天地震動江河泛濫王問大史扈多此何祥也對曰¶
聖人滅于西方示有生滅實無生滅向使無生之法格¶
乎戰國戰國得之秦不坑儒趙不坑卒小國事大國大¶
國不征小國含哺鼓腹無為之法化也雖有大夣然後¶
大覺塵勞性空有(一作/空)有常寂分改遷易無非法身而¶
大雄法寳五迦葉不得當乎付囑必也當乎不論前後¶
此瞿曇所以賛佛法也文曰¶
<pb:KR4h0022_WYG_863-5b>¶
佛日之曙兮照乎東方大雄説法兮海印發光獨立世¶
界兮横吞八荒江沙漫漫兮寺壓其陽撼谷幹波兮氣¶
盤中央¶
　　　揚州慶雲寺律師一公塔碑　獨孤及¶
公諱靈一俗姓呉廣陵人也膚(集作/神)清氣和方寸地靈¶
(一作/虚)與自然妙有(集作太/初元精)合其純粹聞思修(一作/循非)惠介¶
然生知九嵗出家十三斷髪(集作/結)嚴持律藏將紹法寳¶
示入(一作/人)文學以誇(集作/誘)世智初不詳(集作/計)身中有我¶
<pb:KR4h0022_WYG_863-6a>¶
我中有身徳𠑽報圓斷緣相滅寳應元年冬十月十六¶
日終于杭州龍興寺春秋三十有六臨滅顧命以香水¶
茶毘為送終之節門弟子䖍奉遺㫖粤以是某月某日¶
焚身于某山起塔于某原從拘尸城之制也右補闕趙¶
郡李紓殿中侍御史頓邱李湯嘗以文字言語遊公廊¶
廡至是相與追錄遺懿以詒塵刼謂公真静直方淵逺¶
宏大而宻識洞鑒天倪道機注不滿酌不竭冲然也自¶
受生至於出家貪恚不入念哀樂不見色自知道至於¶
<pb:KR4h0022_WYG_863-6b>¶
返真䨇舄不踐居士之門六根不染欲界之塵學無常¶
師悟不以漸内以了因證心果外以惠用接物與止水¶
空谷同其應和而法施不住天機無方精義𤣥言或形¶
於章句騷雅之遺韻陶謝之缺文公能綴之其終篇必¶
以了義博約和者量其根之上下而投以法味飽其風¶
者亦虛而來實而歸或以足言言必縁情一縁則萬縁¶
作而諸相見無乃不可乎曰佛法自利他不係於權實¶
將善誘之心咱和之固曰示入固波可也公又嘗謂無¶
<pb:KR4h0022_WYG_863-7a>¶
生正位實相宗本二乗所感談者莫究於是著法性論¶
以辨之而迦葉後問惠逺奥㫖騞焉疑斷渙若氷釋者¶
是以為向使大啓夀量好務宏道則法王度聞非公孰¶
寄嗚呼生不極其涯道不竟其源豈應物之縁住世之¶
數止於是乎為世締之始終報身之去來非思議之所¶
及乎清塵緬然學者安仰若渉大水而無舟航儒生强¶
名以志陳跡(從自知道起至陳跡一叚集本作自出家/至于湼槃六根不染欲界之塵䨇履不踐)¶
(居士之門公之嚴持也初公之先世為富家既削髪摧/萬金之産悉以讓諸孤昆季所取者獨衲衣錫杖及身)¶
<pb:KR4h0022_WYG_863-7b>¶
(而三捨七界五欲如棄涕唾公之純白也其所底止必/擇山間林下無塵埃之地初舍于㑹稽南山之南懸溜)¶
(寺焉興禪宿之達者釋隠虛處印静虛相與討十二部/經第一義諦之㫖既辨惑徙居餘杭宜豐寺隣青山對)¶
(佳景以嶺松澗石為梵宇竹風月露為丈室超然獨徃/與法印俱自是師資兩忘空色皆遣暴風偃山而正智)¶
(不動巨浪沃日而浮囊自安於是著法性論以究實諦/公之懸觧也公智刃先覺法施無力毎禪誦之隙輙賦)¶
(詩歌事思入無間興含飛動潘阮之遺韻江謝之闕文/公能綴之蓋將脗合詞林與儒墨同其波流然後循循)¶
(善誘指以覺路繇是與天台道士潘清廣陵曹評趙郡/李華頴川韓極中山劉穎襄陽朱放趙郡李舒頓邱李)¶
(湯南陽張繼安定皇甫冉范陽張南史清河房從心相/與為塵外之交講徳味道朗詠終日其終篇必博之以)¶
(聞約之以修量其根之上下而投之以法味欲使俱入/不二法流公示教之攘門也内張天機外與物接捨法)¶
<pb:KR4h0022_WYG_863-8a>¶
(無我以虛受人曠焉若空谷之響止水之像優而柔之/使自得之其道樞未始不無為也而飲其和者亦虛而)¶
(來食而歸明徴其所以然則不得其朕公應用之無涯/也宜豐寺地臨髙隅初無止泉公之戾止有靈泉呀然)¶
(而湧噴金沙之溜于禪庭左右挹之彌清㪺之無窮公/精至感物也嗚呼日發天啓夀量俾一刼住世聖道以)¶
(拯校䘮得大雲而凉天宅其公乎于嗟吴穹奪我善友/使生不極其涯道不竟其源豈闕  就有可出將轉現)¶
(他方乎為應化之始終法身之去來非思議所及乎凢/今學徒戒歸若渉大水而無亳梁抽毫强名以志陳迹)¶
其銘曰¶
茫茫(集作/示生)五濁愛習如債何以(集作/以何)為師尸羅之戒卓¶
爾立志於焉懸觧持佛宻藏俾道勿壞(集作一念識滅/萬法懸名離性)¶
<pb:KR4h0022_WYG_863-8b>¶
(空破魔/結壞)頴脫諸有獄視三界上徳不噐大言(集作/道)無方¶
遺言(集作/天縱)之文亦知其方發彼蒙求(集作/童)啓廸思量我¶
皆令發直心道塲柰何法船今也則亡適來豈時(集作/逆)¶
適去豈順施未及普天乎(集作/胡)不憗飛鳥無跡法雷罷¶
震福庭空虛來者曷問言之糟粕留為秘印¶
　　　舒州山谷寺覺寂塔隋故鏡智禪師碑銘¶
　　　　　　　　　　　　　　　獨孤及¶
案前志禪師號僧璨不知何許人也出於周隋間傳教¶
<pb:KR4h0022_WYG_863-9a>¶
於惠可大師樞衣于鄴中得道于司空山謂身相非真¶
故示以(集作/有)瘡疾發無我所故居不擇地以衆生病為¶
病故所至必説法度人以一相不在内外不在中間故¶
必(集作/足)言不以文字其教大畧以寂照妙用攝流注生¶
滅觀四維上下不見法不見身不見心乃至心離名字¶
身等空界法同夣幻亦無得無證然後謂之觧脱禪師¶
門率是道也上膺付囑下拯昏疑大雲垂隂國土皆化¶
謂南方教所未至我是以有羅浮之行其來不來也其¶
<pb:KR4h0022_WYG_863-9b>¶
去不(集作/無)去也既而以袈裟與法俱付悟者道存形謝¶
遺骨此山今二百嵗矣皇帝後五年嵗次庚戌及剖符¶
是州登禪師遺居周覽陳迹明徴故事其茶毘起塔之¶
制實天寳丙戌中别駕前河南少尹趙郡李公常經始¶
之碑板之文隋内史侍郎河東薛公道衡唐相國刑部¶
尚書贈太尉河南房公琯繼論譔之而遵宏道之典易¶
名之禮則朝廷方今(集無/今字)以多故而未遑也長老比邱¶
釋湛然誦經於靈塔之下與澗松俱老痛先師名氏未¶
<pb:KR4h0022_WYG_863-10a>¶
經邦國焉與禪衆寺大律師釋澄俊同寅叶恭亟以為¶
請㑹是嵗嵩岳大比邱釋惠融至自廣陵勝業寺大比¶
邱釋開悟至自盧江俱纂我禪師後七葉之遺訓曰相¶
與歎塔之不用命號之不崇懼象法之本根墜于地也¶
願申(集作/發)無邊衆生之宏誓以攄(集作/行)㒺極揚州牧御¶
史大夫張公延賞以狀聞於是七年夏四月上沛然降¶
興廢繼絶之詔册諡禪師曰鏡智塔曰覺寂以大徳僧¶
七人灑掃供養天書錫命暉煥崖谷衆庻踊躍謂大乗¶
<pb:KR4h0022_WYG_863-10b>¶
中興是日大比邱衆議立石于塔東南隅紀正(集作/心)法¶
興廢之所以然及以為初中國之有佛教自漢孝明始¶
也歴魏晉宋齊施及梁武言第一義諦者不過布施持¶
戒天下惑於報應而人未知禪世與道交相䘮至菩提¶
達摩大師始示人以諸佛心要人疑而未思恵可大師¶
傳而持之人思而未脩迨禪師三葉其風浸廣真如法¶
味日漸月漬萬木之根莖枝葉悉沐我雨然後空王之¶
宻藏二祖之微言始璨然行於世間浹于人心當時聞¶
<pb:KR4h0022_WYG_863-11a>¶
(集作/問)道於禪師者其淺者知有為法無非妄想深者見¶
佛性於言下如燈之照物朝為凡夫夕為聖賢䨇峯大¶
師道信其人也其後信公以教傳𢎞忍忍公傳恵能神¶
秀能公退而老曹溪其嗣無聞焉秀公傳普寂公之門¶
徒萬升堂者六十有三得自在恵者一曰𢎞正正公之¶
廊廡龍象又倍或化嵩洛或之荆呉自是心教之被于¶
世也與六籍侔盛焉嗚呼微禪師吾其二乗矣後代何¶
述焉庸詎知禪師之下生不為諸佛故現比邱身以救¶
<pb:KR4h0022_WYG_863-11b>¶
濁刼乎亦猶堯舜既徃周公制禮仲尼既沒(集作/速之)㳺夏¶
宏之使髙堂后蒼徐孟戴慶之流(集作/徒)可得而祖焉夫¶
以聖賢所振為木鐸其揆一也諸公以為司馬子長立¶
夫子世家謝臨川撰恵逺法師碑銘今(集無/今字)將令千載¶
之後知先師之全身禪門之權輿王命之追崇(集作/丕顯)在¶
此山也則揚其風紀其時宜在法流及當(集作/嘗是)味禪師¶
之道也乆故不讓其銘曰¶
人之静也性與生皆植(集作衆生佛/性莫匪宿植)知誘於外率(集作/染)¶
<pb:KR4h0022_WYG_863-12a>¶
為妄識如浪斯皷與風動息滛騃貪怒為刄為賊生死¶
有涯緣起無極如來憫之為闢度門即妄了真以正覺¶
源啓迪心印貽我後昆間生禪師俾以教尊二十八刼¶
迭付微言(自摩訶迦葉以佛所付心法逓相傳至師子/比邱凡二十五世自達摩大師至禪師凡三)¶
(世共二十八/刼集作世)如禪師膺期宏宣世溷法滅獨以(集作/與)道¶
全(後周武帝下令滅佛法禪師隨/可大師隠遁司空山十有三年)童蒙求我我以意傳¶
攝相歸性法身乃圓性身本空我無説焉如如禪師道¶
既棄世將三十紀妙經乃届皇明昭賁億兆膜拜凡今¶
<pb:KR4h0022_WYG_863-12b>¶
後學入佛鏡界于取非取誰縳誰觧(初禪師謂信公曰/汝何求曰求觧脱)¶
(曰誰縳汝誰觧汝曰不見縳者不見觧者然則何求信/公於是言不證觧脱知見遂願禮請益是日禪師授以)¶
(祖師所/傳袈裟)萬有千嵗此法不壞¶
　　　栖霞寺故大徳玭(一作玭/下同)律師碑¶
　　　　　　　　　　　　　　　劉　軻¶
世説域中四名刹栖霞其一以其髙僧世出自齊梁間¶
大小郎至大師聲聞相襲故江左重呼其名謂栖霞大¶
師焉大師諱曇玭俗姓王氏晉瑯琊文獻公後自永嘉¶
<pb:KR4h0022_WYG_863-13a>¶
南遷為句曲人王父師䖍㑹稽守䖍生智髙尚不仕州¶
里號處士生大師自孩抱絶不為児弄厪能言標頴聰¶
㧞羣言秘㫖迎耳必了及長不茹葷血乃曰天其或者¶
將滌吾噐耶既落髪於金陵希瑜(一作/喻)律師受戒於過¶
海鑒真大師後與友人髙陵恩律師追逺永之㳺乃偕¶
隠匡廬之東林雖欲遺名而名已髙矣於是奔走呉楚¶
青徐之學者始五臘講律於豫章龍興環座捧帙者麻¶
葦明年登明寺壇至徳三載勅𨽻於明寺後累蒞事于¶
<pb:KR4h0022_WYG_863-13b>¶
甘露壇端肅儼恪儀形梵衆大厯初乃歸栖霞其蒞壇¶
傳戒一十五㑹講訓經律三十七座州牧(一有蘭/陵二字)蕭公¶
髙其人謂標望風度詎獨鄴衛松栢耶乃命為僧正紀¶
綱大振雖一公帖四輩之望無以上也十四年忽昌言¶
於衆曰吾以律從事自謂無媿於篇聚矣然猶未去聲¶
聞之縛既而探曹溪牛頭之㫖沉研覃思朗然内得乃¶
曰大丈夫了心當如此建中元年禪坐空谷雖野馬飄¶
鼓星辰凌厯云云自彼我何事焉後瓦官寺其徒聚謀¶
<pb:KR4h0022_WYG_863-14a>¶
而請曰瓦官寰中之名刹也大師乃江左之碩人也捨¶
是而不居吾屬安仰始出山居焉從人欲也無㡬何謂¶
弟子志誠海湘(一作/潮)等曰吾休矣邱井夣電之喻必然¶
耳貞元十三年十一月六日丁亥坐化于瓦官寺律堂¶
是月丙申茶毗塔於新亭之後岡春秋七十五僧臘五¶
十一門人臨壇者有若廬陵龍興寺明則廣陵定山寺¶
道興郷邑寺行銓臨淮開元寺澄觀九江寳&KR0575;寺智滿¶
當州彭城寺恵興瓦官寺靈津鶴林寺常静天鄉寺日¶
<pb:KR4h0022_WYG_863-14b>¶
耀龍興寺恵登皆津梁後進為世燈燭賢七十子而後¶
仲尼大聖暏栖霞弟子得不為師氏名焉今寳稱領摩¶
訶苾芻衆壇壓廬岳大江西南卓然首出若商那之後¶
繼以掬多得不謂釋氏之雄乎軻夙承寳稱之知見命¶
叙述且曰吾得子銘吾大師吾無恨矣文曰¶
有晉氏家地髙瑯琊産栖霞兮宿殖有自許身佛氏為¶
釋子兮結&KR0008;(一作/夫)纒蓋恵刃中浄(一作/率是)誰何對兮璞琢¶
金鎣潭澄月映本清浄兮尸羅毘尼開遮止持作律師¶
<pb:KR4h0022_WYG_863-15a>¶
兮攝深匡髙以逰以遨鏗蒲羅兮梵行既立薪傳火襲¶
光岌岌兮¶
　　一作皆續廬山記¶
　¶
　¶
　¶
　¶
　¶
<pb:KR4h0022_WYG_863-15b>¶
　¶
　¶
　¶
　¶
　¶
　¶
　¶
　文苑英華巻八百六十四¶
