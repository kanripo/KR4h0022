# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:14.421638
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷九百九十
<pb:KR4h0022_WYG_989-1a>¶
欽定四庫全書¶
　文苑英華巻九百九十　　　宋　李昉等　編¶
　交舊十三¶
　　重祭外舅司徒文一首　祭薛郎中文一首¶
　　祭吕商州文一首　　　祭楊郎中文一首¶
　　祭張書紀文一首¶
　　　重祭外舅司徒公文(此篇非交舊已移入九/百九十一巻親族門)¶
　¶
<pb:KR4h0022_WYG_989-1b>¶
　　　為裴懿無私祭薛郎中(衮/)文　　李商隱¶
伏惟靈佐商宣業朝薛傳規門峥層構堂嶪崇基玉生¶
藍岫芝産銅池梧髙駐鳳蓮馥停龜有美令人載稱清¶
邵訓在詩書樂惟名教王謝標格曹劉才調清如濯熱¶
之風明若觀朝之燎靈臺委鑒虚空融和秋水望濶春¶
臺上多郷塾掉鞅文林勵戈硯横河漢紙落煙波澤宫¶
貍首棘塲楊葉箭去星慙弓廻月怯兩書上第五辟名¶
公馬卿賦雪陳琳愈風平臺竹苑淮山桂叢營分細栁¶
<pb:KR4h0022_WYG_989-2a>¶
幕染芙蓉顯備臺僚榮徙(集作/從)憲秩冠峩鐵勁衣明繡¶
密霜下端簡風生落筆夜庭烏廻天秋隼疾帝念允職¶
任于諌垣依違絶想從容敢言攀檻而空留跡在削藁¶
而不見書存女史䕶衣太官供食伏奏多可分曹著績¶
帳暖錦麗闈明粉白既題柱以如田(一作/曲非)亦償金而類¶
直漢榮出牧晉議州兵亷袴歌送劉錢贈行濟南之誅¶
巨猾揚州之試諸生虎去江静珠来岸明神豈好謙天¶
寧秩禮蠧華國之名品䘮士林之模楷使為善者奪氣¶
<pb:KR4h0022_WYG_989-2b>¶
求仁者解體已不駐於卿雲竟何窺於洑濟長洲樹古¶
茂苑山春橘税既集茶征是親鷁渡霅而去逺鵠下亭¶
而唳頻翟虜氛興殷楹夢起帳入飛鵩牀驚鬭蟻鄭𤣥¶
知數阮瞻無鬼終自膏肓傳於骨髓嗚呼哀哉丹霄萬¶
里建木千尋坦坦清路幢幢(集作/瞳)翠隂三襲臺廻九重¶
禁深中懸流扆下集華簮無非東箭盡是南金或扶傾¶
作棟或望旱為霖顯允明公宜膺百福夜暗神昧天長¶
景促青女變霜羲和納旭悄隋掌以銷璣慨周閑之䘮¶
<pb:KR4h0022_WYG_989-3a>¶
騄永惟清族本富才人有弟則陸無兄不荀原鴒奕奕¶
沼鴈馴馴珩竒動楚璧貴傾秦永矣彼蒼胡然人事但¶
續椿夀徒髙鶴位摧壓光價掩淪聲味潁不濁而殄灌¶
宗淮未絶而傾王氏某甲因承中外(集作某甲/因中外)獲奉恩¶
知通孔李道德之舊兼盧(集作/盧)劉姻戚之私鑄顔有契¶
全趙為期静龍門之風水剷羊腸之嶮𡾟空欲銘恩何¶
酧樹德庇孤根於髙援許加姻於弱植將歡宋子俄放¶
湘南綬黄楚徼鬚白昭潭歸止未卜棄予是甘許靖之¶
<pb:KR4h0022_WYG_989-3b>¶
悲方極王粲之憂不堪猶如重言將敦故約玉無改行¶
金不如諾朂大義於幽沉軫遐心於漂泊使者尚在凶¶
書已来鴈足空逺魚腸不廻淚和峡雨哭振巴雷孰澆¶
枯鮒誰爇寒灰今則言去郴江當移澧浦稍脱疑網猶¶
罹罪罟念深慟以無期豈沉寃之可吐嗚呼哀哉執紼¶
路阻佳城望賖凌空乏翼上漢無槎或期他日或反中¶
華認楊公之石馬撫周苞之辟邪况良冶規存遺經業¶
在&KR0391;孫有後魏萬必大敢期陋質終託餘光韋平之貂¶
<pb:KR4h0022_WYG_989-4a>¶
續無望秦晉之婚姻豈忘絮酒無㡬生芻是將辭多失¶
次涕數無行翼桂旌之不逺降蘭珮之餘芳嗚呼哀哉¶
尚饗¶
　　　祭吕商州文　　　　　　　前　人¶
惟靈族光釣渭慶顯歌齊竹分東箭玉奪南圭逶迤霄¶
路睥睨雲梯淺牙洞鼠短刃分犀古聖堂奥前賢町畦¶
湔腸効藥刮膜留箆彈琴而放臣見釋賣賦而妬后還¶
閨既歩京國亦薦郷里與田蘇遊有太叔美鄴都才運¶
<pb:KR4h0022_WYG_989-4b>¶
洛陽年齒何晏神仙張良女子禮闈之擅譽也如彼册¶
府之傳名兮若此囊成内殿之惟書貴皇都之紙中臺¶
南省諌署戎藩才難價重政舉人存蓮池易曉蘭圃多¶
暄涵波獨躍弄影孤翻王粲樓中嘗經暇日揚雄宅裏¶
㡬弔遺魂参差遘憫萋菲成寃漢廷毁誼楚國讒原建¶
禮門内明光殿外直金既肆於猜疑魏被竟從於沙汰¶
䝉犯霜露支離埃&KR1881;厲山遥鬱於朝嵐溠水傍奔其素¶
瀨猶懐毒草過農井以低窺尚憶神珠向隋臺而猶(集/作)¶
<pb:KR4h0022_WYG_989-5a>¶
(獨/)酧渚宫貳尹相府中郎將申蠖屈復駕鴛行朱幡意¶
氣皂盖輝光訓説則馬季長之居南郡風流則殷仲文¶
之守東陽劉寵一錢鄧攸五鼔遂解郡符来登書府儒¶
林文囿瑶山瓊圃鉛槧朝閲芸籤夜數瓜當鄭灼之心¶
錐在蘇秦之股是從佐理于彼東周雷喧洛𣲖電掣(集/作)¶
(雲/納)嵩丘玉泉嘉月金谷清秋陳思王之羅韈郭有道之¶
仙舟不無賦詠聊以優游漢入嶢關晉分隂地籍賢太¶
守之政有古諸侯之貴載揚筆陣復清劍氣長卿消渴¶
<pb:KR4h0022_WYG_989-5b>¶
士安風痺逝川㡬歎於不廻朝露俄聞於溘至嗚呼昔¶
也風塵投分平生少年雕龍競巧倚馬争妍開襟隋岸¶
促膝伊川月中乃共誇科桂池裏亦相矜幕蓮劉樗屢¶
擲畢甕多眠終以世路紛綸物情推斥撫事傷年減歡¶
加戚路泣楊子絲悲墨翟縱風至而音来竟月同而地¶
隔逮余亷部及子頒條華樽㫖酒綺席嘉殽各懸章綬¶
俱失簞瓢雖論金而契在終照玉而顔凋子牟之思魏¶
闕望之之憶漢朝誠知舌在不覺魂銷書斷三湘哀聞¶
<pb:KR4h0022_WYG_989-6a>¶
五嶺天涯地末髙秋落景重疊憂端縱横淚綆漏虬夜¶
促隙駒朝騁怨藻繪之亡脽惜陽春之亂郢言念令季¶
記余屬城鴒原鴈序昔日歡情蠻圻瘴嶠今朝哭聲愍¶
支體遽亡於手足况兄弟不如其(集作/於)友生嗚呼厚夜¶
依臺窮泉訪路已已金骨嗟嗟玉樹莫和哀挽空陳薄¶
具銜萬里之遐誠託千辭之寄喻異時松楸枯朽羊虎¶
傾頹草宿苔厚門平&KR0692;(集作/關)摧尚期越禮用寫余哀靈¶
今不昧倘或来哉¶
<pb:KR4h0022_WYG_989-6b>¶
　　　祭長安楊郎中文　　　　　前　人¶
年月日謹以云云之奠祭于宗尹郎中之靈昔莊南華¶
之言物故則曰若巨室之偃歸人陶貞白之語𤣥機則¶
曰雖頑仙不如才鬼邈矣髙論皭然深㫖有感斯文屬¶
在之子黄河九曲泰華三峯陽(集作/潼)亭之右隂晉之東¶
泱漭佳氣肹蠁孤風生民之秀惟子之宗既懼四知亦¶
畏三惑昔佐赤符實毗皇極坦蕩王道昭宣帝則丹青¶
不朽琬琰是刻狀日具東侔辰在北子之伯仲不忝前¶
<pb:KR4h0022_WYG_989-7a>¶
人粉飾賢路抑揚薦紳雲間日下國華席珍排龍掩陸¶
突鶴摧荀卓爾風標朗然流品妍若春輝烈如冬凛燕¶
石知媿齊竽自審咸指路以光銷盡登門而聲寢難售¶
者價重難知者聲清披沙揀金由是不媿鳥散花落于¶
今有情劉儒十行孫𢎞三道直路猶絃蠧政如掃筆海¶
驚波詞園鞠草文塲不寫於中心册苑空留於秘寳晉¶
千里國漢第一功建幢油碧啓幕蓮紅賔髙王擇韻合¶
人同固不能加減陳椽亦可以喜怒桓公衣蕭含香省¶
<pb:KR4h0022_WYG_989-7b>¶
蘭臺柏赤管朝操青縑夜襞佐計相則生聚有經贊一¶
(集作/地是)官而(集作/則)孤終叶籍於惟荔浦言念金昆毁冠裂¶
(集作/褫)帶雪泣星奔宅裏之荆枝半謝嶺頭之梅萼(集作/葉)¶
空繁陟岡望兄詩客之情何極歸縣見姊騷人之恨猶¶
存乃擢戎曹遂荒京令將換清切以扶明聖不知者夀¶
難言者命未謁季良(集作/梁)之醫已革曽参之病嗚呼平¶
生世路繾綣交期孫金盧米百賦千詩桂林崑嶠一片¶
一枝終以浮沉因兼險夷對臯壤之摇落成老大之傷¶
<pb:KR4h0022_WYG_989-8a>¶
悲尚冀他年或陶良夜酒筵琴席燈闈月榭俱開愁别¶
之襟並息分岐之駕短景未果(集作短/願未果)良辰不借竟鬱¶
結於深衷倐淹淪於大化况南康解榻早降清光㑹稽¶
繼組昨辱餘芳情(集作/積)分逾極銜哀更長三十年之間¶
難追往事五十里之外正恨殊郷地濶山深川寒樹古¶
杳杳𤣥夜荒荒(集作/茫茫)宿莽生金認石埋玉恨土寄奠緘¶
詞呼風涕雨噫戯噫戯宗尹之魂来否¶
　　　祭張書記文　　　　　　　前　人¶
<pb:KR4h0022_WYG_989-8b>¶
維㑹昌元年嵗次辛酉四月辛丑朔二十日庚申隴西¶
公滎陽鄭某隴西李某安定張某昌黎韓某樊南李某¶
謹以清酌之奠致祭于故朔方書記張五審禮之靈嗚¶
呼古有不重千金殊輕尺璧或號百夫之防或作萬人¶
之敵争雄角秀殊途異迹念閲水於千齡若衝飈之一¶
息吁嗟審禮寧或免之瞭眸巨鼻方口疎髭始自渚宫¶
来遊帝里論極懸河文酬段綺體物稱最登髙擅美良¶
時不来躁進為恥門巷蓬蒿荒凉如此藩溷筆硯寂寥¶
<pb:KR4h0022_WYG_989-9a>¶
而已梁多文士漢有賢王猶市駿骨首驚夜光長裾既¶
曵健筆誰當職髙蓮幕官帶芸香青袍若草白簡如霜¶
東閣朝暖西園夜凉震起(集作/豈)殺公諶惟故吏渭濵廻¶
流馬之運峴首奉詞曹之諱松筠不改琴罇有寄三遥¶
方營一畝之地多文為富無亊當貴亦解客嘲還答賔¶
戯廻翔逸軌傲睨重霄將期晩節更峻清標懸蛇結舋¶
鬬蟻成妖廻生乏祖洲之草續斷無弱水之膠陳屍重¶
来而何望楚魂一散而難招嗚呼神道甚微天理難究¶
<pb:KR4h0022_WYG_989-9b>¶
桂蠧蘭敗龜年鶴夀在長短而且然於妍醜而何有某¶
等早承餘眷晩獲聨姻或感極外家延自出之念或恩¶
深猶子多引進之仁或敬屬丈人之行或情兼内妹之¶
親有美吾姨慶靈攸屬尊公則師長庶僚夫人則儀刑¶
六族門髙再世之侯家享萬鍾之祿經過欵狎出入遊¶
陪映人玉潤覆水蓮開春歸别墅月滿髙臺嵇山傾倒¶
謝雪徘徊惜景而持繩欲繋邀歡而秉燭相催中歎乖¶
離今多至止仲叔辭辟而方反梅福罷官而未㡬一則¶
<pb:KR4h0022_WYG_989-10a>¶
歸從廻鴈之峰一則至自跕鳶之水方將為笛裁竹緣¶
筝斬梓驅羿射鴻招何釣鯉豁契濶於屯夷極平生之¶
宴喜良覿雖屢深懐未從三靈莫効一夢俄終露先寒¶
而隕葉漏未盡而聞鐘今則列樹開封揲著得吉綘旐¶
前引桐棺後出隠軫原野凄凉雲月(集作/日)將歸宿莽之¶
庭欲閉青松之室殷勤舊(集作/賢)偶兾望諸孤未歸下國¶
且寓皇都江逺惟哭天髙大(集作/旦)呼必有餘慶非無後¶
圖嗚呼哀哉壺有芳醪俎多肥羜呌噪不聞精靈何處¶
<pb:KR4h0022_WYG_989-10b>¶
鬱憤徒極含辭莫叙兾有鑒於酸嘶庶無乖於&KR0008;(集作/酣)¶
飫¶
　¶
　¶
　¶
　¶
　¶
　文苑英華巻九百九十¶
