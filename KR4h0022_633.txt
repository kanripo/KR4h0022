# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:57.464962
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷六百三十四
<pb:KR4h0022_WYG_633-1a>¶
欽定四庫全書¶
　文苑英華巻六百三十四　宋　李昉等　編¶
　謝恩七¶
　　謝賜宅狀二首　　　謝賜内園花藥狀一首¶
　　謝賜氷狀一首　　　謝賜弓箭狀一首¶
　　謝為宰相賜吐蕃信物狀一首¶
　　讓勑賜蕃口狀一首　謝賜毯價絹狀一首¶
　　謝賜尺詩狀一首¶
<pb:KR4h0022_WYG_633-1b>¶
　　謝賜撰鄭夫人碑羅絹狀一首¶
　　謝賜宣行哀冊文狀一首¶
　　謝令撰田𢎞正碑文狀一首¶
　　謝許受韋丹送撰碑綵絹狀一首¶
　　集賢謝示道經狀一首¶
　　謝御書大通禪師碑額狀一首¶
　　謝賜寺額狀三首¶
　　為五臺僧謝賜袈裟狀二首¶
<pb:KR4h0022_WYG_633-2a>¶
　　　為薛岌謝賜宅狀　　　　　于　邵¶
右件宅先賜(臣/)亡弟嵩比縁空閑(臣/)遂權住某月日中¶
使某至奉宣進止轉以賜(臣/)并勑所司改給公驗(臣/)素¶
空行藝久遭扞脇(疑作/汗脇)陛下特存要領更齒班榮以非¶
常之恩以超等之賜自典環列職在警廵歲月徒深㳙¶
塵罕録豈謂叨承後命曲被殊私賜以廕庇之地永為¶
子孫之業生輕施重内省知慙捐軀報徳實(臣/)志願無¶
任感戴¶
<pb:KR4h0022_WYG_633-2b>¶
　　　代謝賜未崇宅并賜酒食錦綵器物等狀¶
右今日中使某至伏奉恩㫖令(臣/)移入所賜宅并賜前¶
件者慈㫖曲䧏驚抃難容(臣/)以㣲生幸逢休運上公政¶
本既荷殊私治第頒田特超恒數且居爽塏又賜歡娯¶
芳膳出於天厨喜(疑作/嘉)賔傾於朝彦金石諧座珍竒爛¶
庭况棟宇輪囷近加朽塓林塘秘邃潜蓄清涼素以衡¶
茅特驚𢎞敞周履既増於魂悸眄睞殊覺於心慙(臣/)實¶
何人遘兹多幸飲恩知愧受賜輕生誓将灰粉百身償¶
<pb:KR4h0022_WYG_633-3a>¶
國家之恩遇拂磨一劒弭(一作/殄)兇醜於邉疆區區寸誠¶
仰答萬一不任戴荷之至¶
　　　謝内園果栽并令府縣供花藥狀(疑是代郭/子儀作)¶
右(臣/)得男曜狀稱伏奉聖㫖縁(臣/)莊栽蒔賜内園果樹¶
又令府縣與竹及同栽花藥等今月十日仍令開府魚¶
朝恩已下到莊檢校者謬承大眷累沐恩私事有至㣲¶
亦關聖慮顧唯别業封植未成特降明命賜(臣/)甘木移¶
根上苑擢秀中園發輝池館之勝實荷生成之力侍(臣/)¶
<pb:KR4h0022_WYG_633-3b>¶
中貴接武員來虚落生光里閭増慶况内園所賜品類¶
已多府縣更供竊憂煩擾在(臣/)諸已先有不敢重此勞¶
人望停府縣所供曲遂㣲(臣/)至願無任云云¶
　　　謝賜氷狀　　　　　　　　白居易¶
右今日奉宣聖㫖賜(臣/)等氷者伏以頒氷之儀朝廷盛¶
典以其非常之物用表特異之恩况春羔之薦時始因¶
風出當夏蟲之疑日忽自天來煩暑迎銷清(集作/凉)颷隨¶
至受此殊賜(臣/)何以堪欣駭慙惶若無所措但飲之慄¶
<pb:KR4h0022_WYG_633-4a>¶
慄常傾受命之心捧之兢兢永懐履薄之戒以斯惕勵¶
用答皇恩(集作/兹)謹奉狀陳謝以聞¶
　　　代人作昭應獵謝賜弓箭狀　于　邵¶
右中使某至伏䝉賜前件弓箭跪捧殊私抃躍無地伏¶
以彤弓出韔利鏃離方月滿星流皆承御物摧剛服猛¶
便假天威慙無矯控之能庶盡追擒之狀無任云云¶
　　　為宰相臣謝恩賜吐蕃信物銀器錦綵等狀¶
　　　　　　　　　　　　　　　白居易¶
<pb:KR4h0022_WYG_633-4b>¶
右(臣/)等才愧庸虚職叨輔弼遇天下削平之日當西戎¶
即叙之時遂使殊方致兹逺物此皆率由𤣥化感慕皇¶
風人(臣/)既絶外交問遺敢為(集作/言)已有今䝉重賜益荷¶
聖慈况來自外夷知徳廣之所及降從中㫖仰恩深而¶
不勝感戴悚惶倍萬恒品¶
　　　讓勑賜蕃口狀(此是讓狀英/華誤編于此)　張九齡¶
右高力士宣聖恩賜(臣/)等蕃口執訊自邉釋囚為𨽻誠¶
宜供國次及賞功(臣/)等無庸以何(集作/何以)受賜殊恩俯逮¶
<pb:KR4h0022_WYG_633-5a>¶
(集作/降)循涯自失伏望俯停渥澤存以至公矜遂懇誠許¶
歸官寺則上有無偏之道下無苟得之責無任悃欵之¶
至¶
　　　謝賜毯價絹狀　　　　　　令狐楚¶
右監軍使李輔光廻奉宣恩㫖賜(臣/)前件絹者(臣/)當道¶
比年未豐經費不足懼乏供億慙無智能陛下散燭幽¶
之光垂逮下之徳絲綸既出縑帛員來數至累千價盈¶
巨萬廣狹中量鮮明如氷足以贍三軍之賜予充百工¶
<pb:KR4h0022_WYG_633-5b>¶
之餼廪捧受欣抃不知所裁無任云云¶
　　　謝賜尺詩狀　　　　　　　張九齡¶
右今日高力士宣勑賜(臣/)等御製詩并寳尺伏以尺者¶
紀度之數宜麗天文詩者律吕之和是生節物聖恩下¶
逮天㫖旁流因物寓言以言垂象(臣/)雖&KR0937;陋伏見宸&KR0454;¶
竊謝良工徒秉刀尺終期死力取配鈞衡而未副所圖¶
退省知罪(臣/)等不勝負荷感懼之至¶
　　　謝賜撰鄭國夫人碑羅絹狀　張　說¶
<pb:KR4h0022_WYG_633-6a>¶
右内侍尹鳯祥宣口勑得所進鬬羊表及鄭國夫人碑¶
令賜卿綵羅二十疋絹一千疋鬬羊薄伎恩感戰士之¶
心雕蟲陋詞媿稱賢母之徳効輕賞重戴厚慙深臣子¶
之情豈望天報¶
　　　謝宣行哀冊文狀　　　　　令狐楚¶
右(臣/)先凖勑撰成封進訖奉某月日勑㫖敬依典禮不¶
任號慕者伏以範天地之大者難為狀鐫金石之堅者¶
難為工况先皇之武烈文明逈超前古而㣲(臣/)之&KR0937;言¶
<pb:KR4h0022_WYG_633-6b>¶
懵學不及中人顧惟庸虚謬獲紀述叨䝉恩奨特賜宣¶
行竊文士之名誠有慙色彰聖人之徳實荷經綸云云¶
　　　謝凖朱書撰田𢎞正碑文狀　元　稹¶
魏博節度使李愬請與田𢎞正立徳政碑右(臣/)伏凖(集/作)¶
(奉/)今月二十四日勑令(臣/)撰前件碑文伏以田𢎞正首¶
變魏俗彰先帝之睿謀近入鎮州宣陛下之神武積成¶
忠懇大有勲勞人懐去思願刻金石陛下所宜外詔台¶
席内委翰林妙選雄文式揚丕績豈謂天光曲照御札¶
<pb:KR4h0022_WYG_633-7a>¶
特書猥付㣲(臣/)實非常例且(臣/)頃以特恩㧞擢便欲効¶
死仰酧遂竭愚誠累䝉召對自去年九月以後横遭謗¶
毁無由(集作/因)再覩天顔分隨枯朽而凋永絶恩波之望¶
豈料聖慈長在記憶姓名無人奏請撰碑便自宸衷宣¶
付㣲(臣/)忝非木石粗有肺腸(集作/肝)空懐感激(集作/涕)之心¶
未獲殺身之所無任感恩思報鏤骨銘肌之至¶
　　　謝許受江西送撰韋丹碑綵絹等狀¶
　　　　　　　　　　　　　　　杜　牧¶
<pb:KR4h0022_WYG_633-7b>¶
右今月十六(集作/九)日中某至奉宣聖㫖令(臣/)領受江西¶
觀察使訖千衆所寄撰韋丹遺愛碑文人事綵絹共三¶
百疋恩隨幸至榮與利并抃躍慙惶罔知所措伏惟皇¶
帝陛下皇天縱聖赫日資明大奨功勞不計存殁舉韋¶
丹江西之績特令㣲(臣/)撰碑墮淚之恩豈慙羊祜黄絹¶
之妙實媿蔡邕今者更䝉恩私廣受綵帛捧戴兢惕無¶
地容身不勝感恩慙惶之至¶
　　　集賢院謝示道經狀　　　　張　說¶
<pb:KR4h0022_WYG_633-8a>¶
右(臣/)伏見聖札金字八分冩道經兩巻以為惠文太子¶
三七追福天毫發彩宸翰騰輝色麗風雲光逾日月伏¶
惟陛下孝悌之至通於神明俯念天倫用資幽賛當兹¶
炎暑服此勤勞事絶古今感深名教(臣/)忝司舊職載考¶
前王未有親親之至楷𨽻之美如此之備也足以作則¶
貽範垂之無窮伏望宣付史館以光典䇿無任誠懇慙¶
惶之至¶
　　　謝賜御書大通禪師碑額狀¶
<pb:KR4h0022_WYG_633-8b>¶
右内侍尹鳯祥宣示御書大通禪師碑額六字畫起平¶
雲㸃蹲芒玉戈茅攅倚鸞鶴交飛神功發於至想睿思¶
成於𤣥徳實謂天龍捧持虚空稱賛逝者如在荐福知¶
歸(臣/)栖志禪門撰碑靈塔幸遇聖情崇道天書假貸刻¶
星辰於嘉石爛日月於封丘感極悲生恩深無答(臣/)無¶
任望外殊澤之至¶
　　　謝賜天寳寺額狀　　　　　釋嗣安¶
右(臣/)㑹覺等言(臣/)聞皇天以平分四時聖人以亭育萬¶
<pb:KR4h0022_WYG_633-9a>¶
物僧等何幸頓沐殊私但以王者封畿乃稱鄠杜之邑¶
諸候近甸是惟酆鎬之濵頃者靈符發兆聖號輝煥百¶
神慶答萬國惟新不謂惠澤旁流降仙毫之瑞札宸慈¶
下被賜天寳之嘉名普潤緇黄齊霑寺觀而魚龍起伏¶
來從日月之宫束帛戔戔更賁金繩之界䨇林戴色绀¶
苑増榮臣等不勝抃躍之至¶
　　　謝賜貞元寺額狀　　　　　崔行先¶
　　　潞府羅城南面臣故使李抱真先用料錢脩置¶
<pb:KR4h0022_WYG_633-9b>¶
　　　山亭并改造立五龍神院等¶
右臣昨奏前件亭子及五龍院等伏望天恩賜額為寺¶
於當府抽有道行僧二十七人住持脩理為國崇福者¶
伏奉勑㫖允臣所奏賜額為貞元寺者特沐殊私俯遂¶
愚懇採實厯之二字開浮域之一名演皇刼無窮之期¶
示蒼生廻向之路莫大之福實在於斯且上黨古郡先¶
皇舊藩星辰曽降於謳謡符瑞見存於圖諜昔為盤石¶
之地新作布金之園廣梵宇於城中資聖祚於天上闔¶
<pb:KR4h0022_WYG_633-10a>¶
境(臣/)庶歡抃難勝(臣/)忝列藩維戴荷何極¶
　　　謝賜僧尼告身并華嚴院額狀¶
　　　　　　　　　　　　　　　令狐楚¶
右中使王進卿至奉宣恩㫖賜(臣/)前件僧尼告身并院¶
額等(臣/)伏以有為功徳莫大於化人無上菩提亦先於¶
奉國(臣/)以前因慶誕輙貢敷陳期降福於上天庶効祥¶
於今古伏䝉陛下用至真之印轉不退之輪寵錫僧名¶
榮頒院額仰窺金榜跪捧瑶緘龍翥四維鸞廻三㸃憑¶
<pb:KR4h0022_WYG_633-10b>¶
大悲之力便至道塲承上聖之仁必成菩薩光生十地¶
歡動一方荷天眼之昭(一作/照)明願法身之清淨所守有¶
限不獲陳謝無任欣戴之至¶
　　　為五臺山僧謝賜袈裟等二首¶
　　　　　　　　　　　　　　　令狐楚¶
右中使蘇明俊至奉宣聖㫖賜(臣/)巾襪香茶念珠袈裟¶
等伏以推恩之義法雨露而必均受施之深(一作/心)戴丘¶
山而不墜伏惟皇帝陛下為人心印得佛髻珠垂衣于¶
<pb:KR4h0022_WYG_633-11a>¶
空寂之門倒屣於清涼之境每因令月常降信(臣/)輦珍¶
寳於九天散芳馨于十地巾裁吳紵靡不輕盈帔衲齊¶
紈無非麗宻(臣/)某等名非長者跡在凡夫既結襪以經¶
行又焚香而宴坐啜楚山之新茗煩惱頓除持越海之¶
名珠聖賢可數而煎和百品週遍萬僧覩奕葉以重光¶
知分畦而疊慶豈大雄慈悲之力盡上帝福徳之田誓¶
當潔已禱天䖍誠報國以無疆為聖夀以常樂為昌期¶
長承覆䕶之仁永助清平之理限以脩習不獲匍匐陳¶
<pb:KR4h0022_WYG_633-11b>¶
謝無任感戴之至¶
　　　同前¶
右中使蘇明俊至奉宣聖㫖賜前件袈裟蓮子念珠等¶
物均散五臺山諸寺伏以稻畦可製降自九天蓮菂親¶
規生於八水或光浮眼界或香滿鼻根豈意凡夫今䝉¶
寵錫山積於樓臺之下無不装嚴雲散于林嶺之中悉¶
皆週遍咸承覆露孰不欣榮誓将傳印之功以助垂衣¶
之慶謹並凖勑分散訖無任感戴之至¶
<pb:KR4h0022_WYG_633-12a>¶
　¶
　¶
　¶
　¶
　¶
　¶
　¶
　¶
<pb:KR4h0022_WYG_633-12b>¶
　¶
　¶
　¶
　¶
　¶
　¶
　¶
　文苑英華巻六百三十四¶
