# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:55.318939
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷五百八十
<pb:KR4h0022_WYG_580-1a>¶
欽定四庫全書¶
　文苑英華卷五百八十　　宋　李昉等　編¶
　辭官一(辭官表二卷英華所編/失年代先後今正之)¶
　　為金吾將軍陳令英請免官表一首¶
　　為宗監請停政事表一首¶
　　為王起避諱辭灃陽縣令表一首¶
　　為定王請降王位表二首¶
　　太陽虧為宰臣乞退表一首¶
<pb:KR4h0022_WYG_580-1b>¶
　　辭官歸滑州表一首¶
　　為董江夏乞退表一首¶
　　代于京兆請停官侍親表一首¶
　　　為金吾將軍陳令英請免官表(武后/)¶
　　　　　　　　　　　　　　　陳子昻¶
臣某頓首死罪死罪上言臣聞軍政不臧春秋責帥故¶
揚干之亂魏絳致戮所以國有明賞下無濫功臣實(集/作)¶
(幸/以)常才文武兼闕始年(類表作/年始)十八投筆從戎(類表作/戎行)¶
<pb:KR4h0022_WYG_580-2a>¶
西踰流沙東絶滄海南征北伐無所不至藉(集作/席)寵門¶
緒忝迹軒墀屬高宗崇德深仁孝理天下(八字類表作/闕經仁義理)¶
(天/下)以臣父子(集作/祖父)兄弟一門五人皆仗節盡忠身死王¶
事遂超臣不次授原州都督臣時行年始四(集作/三)十二¶
職兼五印寵(集作/榮)絶一時階緣此恩累忝藩翰持節統¶
郡(集作/部)前後八州皆居塞垣當賊衝要國之重寄莫與¶
為(集作/臣)比臣雖無長策恤戎伏胡然恭守朝章保完免¶
失又屬陛下大聖矜老容愚不以臣駑怯更加寵命授¶
<pb:KR4h0022_WYG_580-2b>¶
以青紫遣督幽州林胡構凶王師出討士馬雲集軍務¶
星繁糧饋戎(集作/戈)甲以萬(集作/動以)億計臣無田疇鄉導之¶
策又乏杜預度支之才空竭疲駑(一作/單)晝夜不息以勤¶
補拙首尾二(集作/三)年彌縫闕漏幸無愆乏張𤣥遇等不¶
謹師律賊得乘機遂敢長驅燕陲深入趙地(集作/際)臣又¶
無李牧東胡之畧實愧呉起西河之守使凶狡攘奪(集/作)¶
(敓/&KR1327;)遂擾邊甿論之國憲合刎頸謝罪陛下不以臣之(集/作)¶
(為/)辜更授清邊軍副大總管五月恩制六月到軍(一作/邊)¶
<pb:KR4h0022_WYG_580-3a>¶
逆虜天亡臣又無效至於軍功戰籍叙勲定勞副職日¶
淺未及精覈(一作/覆)大兵旋斾王師獻功而漢廷將軍未¶
聞辭第雲中太守已論增級今乃竊功謬賞有異(集作/塞)¶
朝章忠誠殉節不昭(類表/作明)國議(一作/憲)而臣由濫其職任¶
過其才實(類表作皆由臣身/濫其職任過其才)上不能允副聖心中不能¶
匡正戎律傍招物議有紊(一作/失)軍容臣罪何逃誰執其¶
咎伏願乞賜骸骨貶歸私第式清朝序永覩師貞不勝¶
待罪惶懼之至¶
<pb:KR4h0022_WYG_580-3b>¶
　　　為宗監請停政事表(武后/)　　　崔　融(神功/元年)¶
臣楚客言臣聞古之聖君慎擇賢佐故軒轅得力牧而¶
為五帝先夏后得咎繇而為三王祖殷之盛也伊尹格¶
于皇天姬之隆也虢叔聞于上帝斯皆應風雲之會依¶
日月之光社稷繫以興衰時政由其輕重粤若大周之¶
有國也天策金輪聖神皇帝提封千里光宅四天道化¶
淳釀神功靜默雖堯年無事久聞童子之謡而漢家用¶
人或取匈奴之笑臣某中謝臣疲驂强策卒無行地之功¶
<pb:KR4h0022_WYG_580-4a>¶
決羽曾飛終罕冲天之望今臣經術淺短才能朴畧言¶
不足以補世行不足以勵時徒以枝葉微姻葭莩末屬¶
遂得拔擢泥滓騫翥雲霄食君厚祿不能有所輸報受¶
君殊寵不能有所發明茫然政途妨此賢路外慙衆口¶
内愧諸心朝廷亦何異捨陸而泛舟膠柱而調瑟當域¶
中之有道豈天下之無人常深鼎覆之憂每切鼓妖之¶
懼臣之懇懇非欲自保其身臣之區區切慮上塵於國¶
今者契丹大勦黙啜自來六合大同四方向化加以朔¶
<pb:KR4h0022_WYG_580-4b>¶
旦冬至鼎命惟新五星若連珠二曜如合璧謂宜退不¶
肖進賢良與天同休與人更始又聞管夷吾有言曰德¶
義未明於朝而使居尊位者則良臣不進也功力未見¶
於國而令處重祿者則勞臣不勸也臣有何德而居之¶
臣有何功而處之臣雖至愚敢忘先誡伏乞陛下察匹¶
夫之志思仲父之言坦至公之方𢎞滅私之道羊叔子¶
之辭開府臣事君以忠庾元規之讓中書君使臣以禮¶
博求于衆廣聽于人停臣檢校夏官輟臣平章政事臣¶
<pb:KR4h0022_WYG_580-5a>¶
得避位清切待罪尚方罄竭丹誠庶幾或濟伏惟陛下¶
容納纖陋鑒揆愚蒙使周勃無浹背之慙虞丘有退身¶
之地則雖死之日猶生之年矣無任悃欵屏營之至謹¶
詣闕奉表陳情以聞云云¶
　　　為王起避諱辭灃陽縣令表　前　人¶
臣某言臣伏奉恩旨授臣灃陽縣令臣才疎藝薄植此¶
無庸命偶時來遘兹多幸逢上聖之初刼叅太平之末¶
位槐檀驟徙亟逰銓館之門草芥何為忽枉槱薪之紱¶
<pb:KR4h0022_WYG_580-5b>¶
召見於赤墀之下垂恩於紫霄之上豈徒任好之魄忽¶
上於鈞天固亦闞澤之名遂昇於飛日仰殊私而載惕¶
顧匪服而增慙雖剗跡都畿永無闕庭之望然委心蓬¶
艾長懷雨露之仁幸欣就日之明敢憚乘流之遠但以¶
州縣之號與臣亡父諱同迫切私情不獲遄赴伏乞天¶
慈永錫聖造曲成𢎞以孝理之風愍其心瞿之日使得¶
策名他職陳力異邦則地義天經實奬於名敎糜軀粉¶
骨豈酧於鴻恩(一作/恩造)無任懇迫之至謹昧死陳表以聞¶
<pb:KR4h0022_WYG_580-6a>¶
　　　為定王武攸暨請降王位表(中宗/)¶
　　　　　　　　　　　　　　　宋之問¶
臣攸暨言臣聞力微任重無德者履之必危功薄賞隆¶
有識者陋其非據臣地因外戚器實中庸顧慙蓬艾之¶
姿謬忝葭莩之末則天大聖皇后敦睦九族崇念六姻¶
曲申猶子之情爰垂降主之澤禮優築館恩洽錫珪㧞¶
自堂姪之流光以親王之位臣嘗再瀝誠懇(集作/欵)己蒙¶
賜等諸昆今陛下隆德嗣興鴻基紹復羣萬物而改旦¶
<pb:KR4h0022_WYG_580-6b>¶
宅千齡而配永洛讖河圖允叶純深之義雲行雨施載¶
流寛大之恩追奉先慈將覃後命外家諸子降等猶誓¶
於山河主第增榮在臣更超於等數陛下雖渭陽情重¶
沁水恩多凡是封冊王公終亦(集作/須)憲章堯舜以濯龍¶
之戚今乃方於五侯緣駙馬之姻古未封於四履私親¶
越禮聖人之孝理載光冐寵延災微臣之官謗斯久又¶
以班叅禁内秩比侍中自非德邁應璩識侔慶忌將何¶
以對揚顧問規獻文章况臣位以恩升寵非才進無脛¶
<pb:KR4h0022_WYG_580-7a>¶
而至凡姿簉於珠玉無翼而飛睿澤借其毛羽未貽身¶
譴幸庇容光臣亡兄攸寧循榮增懼以臣叨鳬繹之貴¶
日夕魂兢負鼇抃之恩歲時力盡屬纊之夕再受懇言¶
憂臣愚蒙令臣退讓倘陛下俯遂勤請照(集作/遠)察㝠心¶
納臣揆分之言寘臣獲全之地去兹王號降以公名爰¶
食封邑同諸兄弟賜改散職即望叅朝實冀家福惟新¶
朝典(集作/章)咸序天德更逾於造化神理不責於滿盈臣¶
無任懇欵&KR0804;懼之至¶
<pb:KR4h0022_WYG_580-7b>¶
　　　第二表　　　　　　　　　前　人¶
臣聞富貴者易象謂之崇高滿盈者至人誡其顛覆臣¶
在非次久冒殊恩所以輟寢思危廢飡懷懼慊欵(集作/嫌疑)¶
之極載陳前表備瀝中誠之訴實非外飾之詞而聖鑒¶
未廻寵章仍舊戴岳之重何憚力疲阽原之隍日憂身¶
墜臣某中謝臣雖學慙敦史而塗聽前言尸位者必會短¶
期冒榮者難為長守豈有外戚尚主異姓封王男皆公¶
侯女食郡縣佩服五等輝耀一門湯沐山河家傳(集作/喻)¶
<pb:KR4h0022_WYG_580-8a>¶
萬户耕夫織婦凡有幾人役彼有勞之人供臣無億之¶
用(集作無/德之費)縱蒙聖心再(集作/垂)假其如神理不容自先后¶
臨朝攀榮已久聖皇纂極沐澤惟新自古迄今如臣流¶
輩苟進者速禍勇退者獲全且王者所以强幹弱枝為¶
藩佐(集作/作)屏封必李氏無(闕/)漢文(集作/章)㐲乞陛下降河¶
渚之姻感渭陽之族賜臣軀命永守蒸嘗得同昆季之¶
流望捨郡王之號臣以日為歲以榮為憂希廻三舎之¶
光允臣萬死之請無任靦冒之至¶
<pb:KR4h0022_WYG_580-8b>¶
　　　太陽虧為宰臣乞退表(中宗/)　　蘇　頲¶
臣某等言伏見今月朔旦太陽虧陛下啓輟朝之典有¶
司尊伐社之義臣等伏自㝷繹無任惴恐臣某中謝臣聞¶
官或迷焉(疑/)必犯先王之誅辰弗次舎必貽上公之責¶
此乃邦有常刑聖有明訓頃者論道任重衮章猶缺端¶
揆位隆鼎台是亞所以熙帝之載代天之工調六氣之¶
和法三光之度則大化為本非小才所宜崇替率由咎¶
徵斯屬伏惟應天神龍皇帝陛下光被四海對越二儀¶
<pb:KR4h0022_WYG_580-9a>¶
人祇宅心俊賢翹首但置之左右以為輔弼自忠言啓¶
沃功臣保乂用作霖雨格于皇天臣何人斯而敢叨擬¶
議臣等智能素薄經術殊陋望不過於掾史名不達於¶
州閭徒以遭逢盛明頗皆履歴叅廟堂之機密為宗族¶
之光寵者十數年于今矣忠肅恭懿遠謝八元之名進¶
善退惡近慙二君之美陳平有言嘗則不稱賈翊延誚¶
居然己得光陰久馳年禮俱逮自應屏黜以清彛序而¶
徘徊聖恩萬一希效僶俛殘歲甲子空多遂超總領之¶
<pb:KR4h0022_WYG_580-9b>¶
司愈失具瞻之望將何以匡翼庶政儀刑師屬且視事¶
而老才愧千秋之賢待罪安歸憂深萬石之裔久知塵¶
穢寧虞負乘所以素飡加責聚諠於下薄蝕生災見昭¶
於上天之所戒臣不可逃陛下矜而宥之未致于理伏¶
乞收其印綬賜以骸骨則知胡廣罷位抑有前聞徐防¶
免官復自兹始臣竊其幸物誰不宜懇到所祈惶怖交¶
集無任切迫之至¶
　　　辭官歸滑州表　　　　　　李　邕(開元/中)¶
<pb:KR4h0022_WYG_580-10a>¶
臣邕言臣素無藝能積負訕謗衆多之口自可銷金怨¶
讎之心每堪殞首伏惟陛下至明大聖察之纖微盛德¶
在人洗之瑕穢山川納者不擇薰蕕天地覆之是霑雨¶
露且久荷惠渥大抵官榮今臣蒙國恩私及驅(疑作/軀)命¶
事出涯分之外恩加父母之深已逝之魂復歸朽質既¶
安之地尚忝高班雖欲殺身未能報主彌慙持祿有以¶
保名但秋燕將辭必徘徊於大厦老馬雖去終顧步於¶
華軒况臣今兹六十有七光陰荏苒行止(一作/上下)欹危就¶
<pb:KR4h0022_WYG_580-10b>¶
木之時不知幾日懸車之歲僅有三年即以今日歸州¶
不任違遠涕戀之極謹奉表以聞¶
　　　為董江夏乞退表(蕭宗/)　　　元　結¶
臣某言月日敕賜某官某乙至賜臣制書示臣云云者¶
臣伏見詔旨感深驚懼臣豈草木不知天心頃者潼關¶
失守皇輿不安四方之人無所繫命及永王承制出鎮¶
荆南婦人童子忻奉王敎意其然者人未離心臣謂此¶
時可奮臣節王初見臣謂臣可任遂授臣江夏郡太守¶
<pb:KR4h0022_WYG_580-11a>¶
近日王以寇盜侵迫摠兵東下傍牒郡縣皆言巡撫今¶
諸道節度以為王不奉詔兵臨郡縣疑王之議聞於朝¶
廷臣則王所授官有兵防禦隣郡並邑疑臣順王旬日¶
之間致身無地臣本受王之命為王奉詔王所授臣之¶
官為臣許國忠孝(集作/正)之分臣實未虧蒼黃之中死幾¶
無所不圖今日得達聖聰(集作/聽)臣今(集作/今臣)年將六十老¶
母在堂縱未能奉義捐生則豈忍兩忘忠孝臣少以文¶
學為諸生所多中年至耳順逸在山澤聖明無事甘為¶
<pb:KR4h0022_WYG_580-11b>¶
外臣無何以鄙僻之故返為人知遂汙官次以至今日¶
臣又頃年貶謫罪未昭洗今所授官復超越班秩罷歸¶
待罪是臣之分今陛下以王室艱難寄臣方靣臣亦已¶
忘身許國誓於皇天伏惟陛下念臣懇至謹因敕使臣¶
某官奉表以聞¶
　　　代于京兆請停官侍親表(代宗/)獨孤及¶
臣某言臣聞審官而用者君上之明也量力而動者人¶
臣之義也然則審官先於責實量力在於知止苟違斯¶
<pb:KR4h0022_WYG_580-12a>¶
道是必終凶臣以薄劣素空行藝遭逢際會累忝驅馳¶
自受京尹向逾周月上無報國安民之效下乏推賢審¶
己(類表作/進善)之能官謗日深内省知愧伏以去年冬末迄¶
于今日竊聽閭閻頗有流散在于京輦亦多攘奪臣兄¶
枉橫為賊所傷哀苦之中忍恥尤甚雖久令分捕而竟¶
未就擒臣之無能於兹可驗偷安重任夫亦胡顏况臣¶
同氣數人相次淪没閨門之内哭不絶聲應由臣無德¶
而祿召此殃釁興言感慕痛骨摧心又臣老母素多羸¶
<pb:KR4h0022_WYG_580-12b>¶
瘵近從數載頗益沉綿臣妻先亡無人侍側飲膳衣服¶
臣悉躬親頃任京兆少尹中間又司帑藏雖稱要劇亦¶
有餘閒臣每退朝便道暫視方藥自公言歸早見安否¶
老母以數在左右都忘呻吟及臣典領大府事繁務切¶
雞鳴而出暮夜方歸清晝之時莫見親靣凡所服餌或¶
非調適心有未快(類表/作愜)疾亦轉侵在臣燋灼(類表/作惶)啓處¶
無地專力養則有妨吏職狥公事則闕奉慈顏忠孝兩¶
虧紀綱將廢以天倫哀緒未平之日憂老母方寸已亂¶
<pb:KR4h0022_WYG_580-13a>¶
之時雖欲自强必不勝任倘漸荒府政小紊朝經(類表/作章)¶
他日噬臍固將何及或當重責已負前恩是敢泣血祈¶
天瀝肝請命特乞免臣所職就養私門非惟有光孝理¶
實亦少裨𤣥化龜蛇賤類上報何階烏鳥微情反哺斯¶
足無任懇願迫切之至謹詣右銀臺門奉表陳乞以聞¶
誠惶誠恐頓首頓首¶
　¶
　¶
<pb:KR4h0022_WYG_580-13b>¶
　¶
　¶
　¶
　¶
　¶
　¶
　¶
　文苑英華卷五百八十¶
