# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:05.807821
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷八百二十
<pb:KR4h0022_WYG_820-1a>¶
欽定四庫全書¶
　文苑英華巻八百二十　　宋　李昉等　編¶
　釋氏四¶
　經下¶
　　蘇州南禪院千佛堂轉輪經藏石記一首¶
　　廬州明教寺轉闗經藏記一首¶
　塔(浮圖/附)¶
　　故中岳越禪師塔記一首¶
<pb:KR4h0022_WYG_820-1b>¶
　　牛頭山第一祖融大師新塔記一首¶
　　西川鸚鵡舎利塔記一首¶
　　滑州明福寺新修浮圖記一首¶
　石柱(石階/附)¶
　　上元縣開善寺修誌公和尚堂石柱記一首¶
　　新興寺佛殿石階記一首¶
　　經下¶
　　　蘓州南禪院千佛堂轉輪經藏石記¶
<pb:KR4h0022_WYG_820-2a>¶
　　　　　　　　　　　　　　　白居易¶
千佛堂轉輪經藏者先是郡(集有/太字)守居易發心蜀沙門¶
清閑挾(集作/矢)謨吴僧常敬𢎞正神益等僝功檀(集作/商)主¶
鄧子成梁華(一有曹公政王/集周順七字)等施財院僧法𢎞(一作/供)惠¶
滿契元惠雅等蕆事太和二年秋作開成元年春成堂¶
之費計緍萬藏與經之費計緍三千六百堂之中上蓋¶
下藏藏蓋之間轉九層佛千龕綵繪金碧以為飾環藏¶
蓋懸鏡六十有二藏八面面二門丹漆銅鍇以為固環¶
<pb:KR4h0022_WYG_820-2b>¶
藏敦(集作/敷)座六十有四藏之内轉以輪止以柅經函二¶
百五十有六經巻(闕/)千五十有八(南閆浮提内大小乗/經凡八萬四千巻按)¶
(唐開元經録名數與此藏同/於閆浮大數二十之一也耶)藏成經具之明年蘇之緇¶
(集有/白字)徒聚謀曰今之(集無/之字)功徳如是誰其尸之宜請有¶
福智僧越之妙喜寺長老遂禪師為之主宜初發心人¶
前本郡守白少傅為之記僉曰然遂(集作/師)既来教行如¶
流僧至如歸供施達襯隨日而集堂有羡食路無饑僧¶
遊者學者得以安給惠利饒益不可思量既而遂隨縁¶
<pb:KR4h0022_WYG_820-3a>¶
西去又請本郡乾元寺禪僧徳暉大師嗣之暉既至(集/無)¶
(此二十/五字)師又日與苾芻徒(集作/衆)升堂焚香合十指禮于¶
佛然後啓藏發函鳴犍椎唱伽陁受持諷誦十二部經¶
經聲洋洋充滿虚空上下逺近有情識者法音所及無¶
不䝉福法力所攝鮮不歸心佻然吴(集作/巽)風一變至道¶
所得功徳不自覺知繇是而言是堂是藏是經之用信¶
有以表旌覺路也脂轄法輪也示火宅長者(集有/子字)之便¶
門也開毛道凡夫之大竇也亶其然乎亶其然乎(集不/疊此)¶
<pb:KR4h0022_WYG_820-3b>¶
(四/字)又明年院之僧徒三詣洛都請予為記夫記者不唯¶
紀年月述作為亦在乎辨興廢示勸誡也我釋迦如来¶
有言一切佛及一切經(集作/法)皆從何(集作/經)出然則法依¶
於經經依於藏藏依於堂若堂壊則藏廢藏廢則經墜¶
經墜則法隐法隠則無上之道幾乎息矣鳴呼凡我國¶
土宰官支提上首暨摩摩帝軰得不䖍奉而䕶念之乎¶
得不保持而増修之乎經有缺必補藏有隙必葺堂有¶
壊必支若然者真佛弟子得福無量反是者非佛弟子¶
<pb:KR4h0022_WYG_820-4a>¶
得罪如律開成四年二月二日記¶
　　　廬州明教寺轉關經藏記　　譚　銖¶
大唐咸通庚寅嵗廬之佛寺曰明教有禪那僧文珦創¶
轉關經藏成命銖記其事銖常奉釋氏因録其義以喻¶
之曰經曰佛滅度後像法存焉夫像似也俾迷者覩其¶
像得其意乃曰經心也藏藏也如心之含藏萬法者也¶
故曰一心生萬法萬法由一心其動静弛張在我而寜¶
窮其義畧舉其大斯藏也本於一心圓通無礙動用自¶
<pb:KR4h0022_WYG_820-4b>¶
在静則萬法空寂動則三界彌綸虚偽惟心所造作其¶
在斯乎周迴八角角覺也佛以眼為八邪耳為八患鼻¶
為八苦舌為八難迴八邪為八覺迴八患為八解脫迴¶
八苦為八安樂迴八難為八王子指四八為三十二相¶
由此八關返邪歸正成佛之境矣止則寂然無用引則¶
轉而不窮動雖有聲静乃無跡以此現相俾人歸依知¶
佛之心體道之要使迷徒瞻禮自識根源移於身心可¶
見㣲宻迷者若悟知三乗妙㫖未脫輪迴一法正宗不¶
<pb:KR4h0022_WYG_820-5a>¶
離真性性而非性真何所真乃知三界本空十方如一¶
相而無相知何所知始當(一作/嘗)語言道斷心行路滅其¶
藏貯修多羅教千軸募金數長者禪那弟子蘄州長史¶
殿中侍御史上柱國王師貞將(一作/特)力營構果獲成就¶
噫已丑嵗屬徐方兵亂援軍屯集雖存根本幾失䕶持¶
今則色相端嚴典教漸備所表法輪常轉心不動摇畧¶
諭因縁以示道俗云耳讚曰¶
修多羅教函于藏輪周迴八角正道斯陳動用一心為¶
<pb:KR4h0022_WYG_820-5b>¶
萬法因忘因無法得本歸真鐫于金石用導迷人¶
　　塔(浮圖/附)¶
　　　故中岳越禪師塔記　　　　李　華¶
智之深者反照仁之大者無思反照而萬物(一作/類)同明¶
無思而一切咸寂真如住乎無住妙有生乎不生惟禪¶
師至其極也禪師法號常超發定光於大照大師垂惠¶
用於聖善和尚證無得於敬受闍黎司徒郭公舉為東¶
京大徳御史中丞鄭公表敷教於(闕/)　乃沿漢至黄鶴¶
<pb:KR4h0022_WYG_820-6a>¶
磯州長候途四軰瞻繞請主大雲寺(闕/)　　醉願霑醒¶
藥於是以梵網地還其本源楞伽法門照(闕/)真性荆越¶
之俗五都僑人有度者矣寳應(闕/)年暮春(闕/)　之一日¶
證滅于禪居縗杖百千江哀山悴凡入諸佛(闕/)位二十¶
九夏存父母遺體五十九年門人寳藏熈怡等(闕/)棒香¶
㲲建塔東岡遵像法也禪師滄州人姚姓靈和應(闕/)海¶
(闕/)弱嵗齒于儒者既而捨孔氏之經為釋門之𦙍聞西¶
河攝䕶第一乃往從師次諸嵩潁服勤上法理妙詞簡¶
<pb:KR4h0022_WYG_820-6b>¶
神凝道深蓋六度之龜麟人天之海岳也嗟夫雨寳之¶
珠伏於泥下燎原之火隠在木中開示有期繼生宗範¶
摩訶逹摩以智月開瞽法雷破聾七葉至大照大師門¶
人承囑累者曰聖善和尚環注源流含靈福備乃灌其¶
頂龍象如林及安史逆天兩京淪翳諸長老奉持心印¶
散在羣方大怖之中人獲依怙則不言之(闕/)　為之益¶
廣矣大矣覺之正之黙茲(闕/)照不為深乎弟子司封員¶
外郎趙郡李華泣舉雙林敬表仁㫖時廣徳二年正月¶
<pb:KR4h0022_WYG_820-7a>¶
六日¶
　　　牛頭山第一祖融大師新塔記¶
　　　　　　　　　　　　　　　劉禹錫¶
初摩訶迦葉受佛心印得其人而傳之至師子比丘凡¶
二十五葉而逹摩得焉東来中華華人奉之為第一祖¶
又三傳至雙峯信公雙峯廣其道而岐之一為東山宗¶
能秀寂其後也一為牛頭宗嚴持威鶴林徑山其後也¶
分慈氏之一支為如来之别子咸有祖稱粲然貫珠大¶
<pb:KR4h0022_WYG_820-7b>¶
師號法融姓韋氏延陵人少為儒博極羣書既而嘆曰¶
此仁誼言耳吾志求出世間法遂入句曲依僧炅改逢¶
掖而緇之徙居是山宴坐石室以慧力感通故旱麓泉¶
涌以神功示現故皓雪蓮生巨蛇摧伏羣鹿聴法貞觀¶
中雙峯過江望牛頭頓錫曰此山有道氣宜有得之者¶
乃東果與大師相遇性合神契(集作/授)至于無言同躋智¶
地宻付真印掲立江左名聞九圍學徒百千如水歸海¶
由其門而為天人師者皆脉分焉顯慶二年報身示滅¶
<pb:KR4h0022_WYG_820-8a>¶
道在後覺神依故山戒香不絶龕座未飾夫豈不思乎¶
蓋神期真數必有所待太和三年潤州牧浙江西道觀¶
察使檢校禮部尚書趙郡李公在鎮三閏百為大備尚¶
禮信古儒𤣥交修始下令禁桑門販儒佛以眩人者而¶
於真實相深達焉嘗謂大師像設宜從本教言自我啓¶
因自我成乃召主吏籍我月入得緡錢二十萬俾秣陵¶
令如符經營之三月甲子新塔成事嚴而工人盡藝誠¶
逹而山神求䕶願力既從衆心知歸撞鐘告白(一作/畢)龍¶
<pb:KR4h0022_WYG_820-8b>¶
象大㑹諸天聲香之藴如見如聞即生相敬明幽同感¶
尚書欲傳信于後逺命愚志(集作/智非)之夫上士解空而離¶
相中士著空而嫉有不因相何以示覺不由有何以悟¶
無彼逹真諦而得中道者當知為而不有賢乎以不修¶
為無為也¶
　　　西川鸚鵡舎利塔記　　　　韋　臯¶
元精以五氣授萬類雖鱗介羽毛必有感清英淳(一作/純)¶
粹者矣或炳燿離火或禀竒蒼精皆應乎人文以奉若¶
<pb:KR4h0022_WYG_820-9a>¶
時政則有革彼禽類習乎能言了空相於不念留真骨¶
於巳斃殆非元聖示現感於人心同夫異縁用一真化¶
前嵗有獻鸚鵡鳥者曰此鳥聲容可觀音中華夏有河¶
東裴氏者志樂金仙之道聞西方有珍禽羣嬉和鳴演¶
暢法音以此鳥名載梵經智殊常類意佛身所化常狎¶
而敬之始告以六齋之禁比及辰後非時之食終夕不¶
視固可以矯激流俗端嚴梵倫或教以持佛名號者(一/有)¶
(曰/字)當由有念以至無念則仰首奮翼若承若(一作/善)聽其¶
<pb:KR4h0022_WYG_820-9b>¶
後或俾之念佛則黙然而不答或謂之不念即唱言阿¶
彌陀佛(一無/佛字)歴試如一曽無爽異余謂其以有念為縁¶
生以無念為真際縁生不答(一有/以字)為縁起也真際雖言¶
言本空也每虚室或(一作/戒)曙發和雅音穆如笙竽静皷¶
天風下上其音(一本有其音/成文四字)念念相續聞之者莫不洗¶
然而嘉善矣於戲生有辰乎縁有(一作/其)盡乎以今年七¶
月悴而不懌已日而甚馴養者知其(一無/此字)將盡乃鳴磬¶
告曰將西歸乎為爾擊磬爾其存念每一擊磬一稱彌¶
<pb:KR4h0022_WYG_820-10a>¶
陀佛洎十擊磬而十念成歛羽(一作/翼)委足不震不仆奄¶
然而絶按釋典十念成往生西方又云得佛惠者歿有¶
舎利知其説者固不隔於殊類哉遂命火以闍維之法¶
焚之餘燼之末果有舎利十餘粒炯爾燿目瑩然在掌識¶
者驚視聞者駭聽咸曰苟可以誘迷利世安往而非菩¶
薩之化歟時有髙僧慧觀常詣三學山廵禮聖迹聞說¶
此鳥(一作/身非)涕淚悲泣請以舎利於靈山用陶甓建塔旌¶
其異也余謂此禽存而由道没有明(一作/而有)徴古之所以¶
<pb:KR4h0022_WYG_820-10b>¶
通聖賢(一作/至聖)階至化者女媧蛇軀以嗣帝中衍鳥身而¶
建侯紀乎䇿書其誰曰語恠而况此鳥有𢎞於道流聖¶
證昭昭胡可黙已是用不愧直書于辭貞元十九年八¶
月十四日檢校司徒兼中書令成都尹南康郡王韋臯¶
記(一作皆/唐文粹)¶
　　　滑州明福寺新修浮圖記　　白敏中¶
唐乙巳嵗帝命司空隴西公作藩于滑公既至問甲士¶
以安問文吏以理問黎人之疾苦翊月之後既安且理¶
<pb:KR4h0022_WYG_820-11a>¶
而無疾苦明年夏五月暇日公與監軍軍倅賔介遊于¶
佛寺寺號明福因詢明福之義有僧定俊曰冥報記云¶
隋開皇年中滑人杜明福妻齊氏嘗讀法華經沒後為¶
崔氏男子名彦武至仁夀四年崔年三十為滑守一日¶
了然通前生事顧謂從者曰吾昔為此郡人婦今知家¶
處因乗馬抵(闕/)　入修巷指門而呼杜(一本疊/杜字非)氏明福¶
老矣疾出拜迎崔入門先昇堂指東壁圬墁之隆處謂¶
明福曰吾昔所持經巻金釵藏於此七巻末紙火爇字¶
<pb:KR4h0022_WYG_820-11b>¶
滅今每念至此常不終巻因壊垣果得經并釵其末爇¶
處咸如説復指庭前樹曰吾常斷髪寘諸穴中取之又¶
得明福殆不勝情云皆亡室之所遺記也比計物故之¶
日及生之年畧無差焉噫靈驗應兆既如彼存没契㑹¶
又如此感嘆乆之遂請施宅為寺崔即日為之上言請¶
置寺因號明福由是起殿中虚屋周廊四迴前三其門¶
庭二其臺架危樓以聲鐘植修莖以飛旛界宇峻嚴宛¶
如鷲山于茲三百有餘年矣公異其事惜無銘記遂勒¶
<pb:KR4h0022_WYG_820-12a>¶
石以載既而出家財修浮圖賈彼餘力因其隙時人樂¶
就役物無枉耗越七月浮圖成峻層孤危髙無有倫壓¶
地貫天泉縮日低鐵輪周廽風鐸四鳴軍城用為壯觀¶
公命敏中援筆以記敏中蹶然而起曰釋氏之教其来¶
乆矣漢魏以䧏復煽而熾其教以禪定慈忍報應齋戒¶
為事亦以是誘掖人心輔助王化何者先王恭黙無為¶
之道乃禪定乎忠恕惻憫之訓乃慈忍乎懲惡勸善之¶
法乃報應乎防慾閑邪之禮乃齋戒乎分其教而則殊¶
<pb:KR4h0022_WYG_820-12b>¶
歸於禮(疑/)而何異子不語恠力亂神惡其人之惑也今¶
崔氏之應足彰福善之理焉可同恠神乎故得直而書¶
之無愧詞於戲公不至寺誰表其異寺不值公誰為之¶
記時也皇帝之代寳厯二祀白露之秋八月癸未因其¶
異而致其施施乎弛而増其圯後之人兮知我公修浮¶
圖之義¶
　　石柱(石階/附)¶
　　　上元縣開善寺修誌公和尚堂石柱記¶
<pb:KR4h0022_WYG_820-13a>¶
　　　　　　　　　　　　　　　　李顧行¶
蓋六度為萬行之本施檀其一焉然以不住相而為者¶
其用大不希福而捨者其道𢎞故我亷察使御史大夫¶
贊皇公是以有法財之施焉亦猶真諦無像因像以教¶
立至人無功由功而用顯誌公和尚者實觀音大士之¶
分形者歟然跡見於近代梁書具載其事夫妙覺本寂¶
法身圖(一作/圓)　應羣品而必呈觀衆生而常度故利見¶
則洪鍾待扣感畢乃慈航息運初誌公之未遷滅也梁¶
<pb:KR4h0022_WYG_820-13b>¶
武帝命工人審像而刻之相好無遺儼然若對建窣堵¶
波於金陵之開善寺聖功冥化歴代瞻敬人欽其神者¶
二百餘祀公乃具綵舟設旛蓋而迎至則置於㕔事西¶
偏方丈之净室每旦散名花爇靈香時復膳百味皷八¶
音以展誠敬以申供養公曰觀其寂然不動契定惠於¶
真宗杜口無言若息心於了義夫色相如影則遺像與¶
全身不殊文字性空則言語與寂黙(一作/㓕)奚異吾知之¶
矣吾得之矣亦既觀相爰歸本寺幢幡贊唄如始至焉¶
<pb:KR4h0022_WYG_820-14a>¶
公乃減清俸解上服命修珠帳飾花座因陀之罔(疑/)如¶
懸上帝之寳咸在其餘則置膏腴之田以供香火之用¶
所以崇像設顯靈蹤𢎞有為之教俾䝉昏之類永有所¶
依歸僧徒等欲昭示於後以圖不朽請刻石以紀事小¶
子承命而述焉長慶四年三月十一日記¶
　　　新興寺佛殿石階記　　　　釋清越¶
十三年秋嗣天子用舊制安天下釋像明年二月茲寺¶
鉅殿石砌果而成功維持冠祠刹(闕/)貌踞極敞午户比¶
<pb:KR4h0022_WYG_820-14b>¶
其在階陛(一作/陞)得無堅强耶始台傑河東公定而崇之¶
巖然峻峙既像素壁繪座嚴侍列中瞻(闕/)　千一煥若¶
乃丹其甍乃赭其楹林池谷壑煜爚煇變遂以修甓務¶
周其功不六七年號(一作/罅)張蔓植圯缺太半盱者傷目¶
咸不為然始十年秋徒聚文議以為祗敬有本不類他¶
構言其石也於器堅永能百千萬嵗天地日月而終始¶
者餘無如之因擇其善俾化于俗鳩贐悉偳(一作/偏)易而¶
牢之寺有耆徳惟恭行苦心真函欲俾壯唯竢勝樂聞¶
<pb:KR4h0022_WYG_820-15a>¶
其善犁晨遽征詢導之俗雖祈寒暑燠衣壊履(一作/屐)穿¶
不暇修歇晝思夕慮唯殿之陛如是凡五年而完之其¶
為利則深矣為功則永矣信夫根斯而施也覧羣施而¶
無儔焉故始未之知人多不與殆知之則梟生師内萬¶
(一作/方)室皆空艱於化縁肯棨(一作/綮)難就不有勁志孰能¶
修(一作/終)之具(疑/)不固其根不理其源豈高棟大廡徒得¶
輙而䖏之耶抑初召工選石他嶠内懐糾纒不䛖(一作/洩)¶
於抱及就礱琢曲折勢狀自新于心目皆竒之陛級鏤¶
<pb:KR4h0022_WYG_820-15b>¶
飾若本天匠則隂沴浸徴陽火蒸鑠信無變泐以隳其¶
初余謂庶幾乎既而甓翼廊楯前廡材石交結硎鐵好¶
上符稱氣増名藍繇是賔車日来僉共嗟敬舉極樂者¶
又何云乎噫大道汨而像設見彼硜硜然不知所歸及¶
不以茲耶(一作/郡非)其或嘻嘻族居不能以毫益豈慈聖之¶
徒耶必為而忘之神不茲泥則遊外者亦何以誚余謂¶
後五百嵗嗣佛子作佛事知恭者人無間然大中十四¶
年二月二十一日敬亭僧清越記¶
<pb:KR4h0022_WYG_820-16a>¶
　¶
　¶
　¶
　¶
　¶
　¶
　¶
　¶
<pb:KR4h0022_WYG_820-16b>¶
　¶
　¶
　¶
　¶
　¶
　¶
　¶
　文苑英華巻八百二十¶
