# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:07.520345
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷八百五十六
<pb:KR4h0022_WYG_856-1a>¶
欽定四庫全書¶
　文苑英華巻八百五十六　宋　李昉等　編¶
　釋七¶
　　唐河南龍門天竺寺碑一首¶
　　陳州龍興寺碑一首¶
　　荆州玉泉寺大通禪師碑一首¶
　　元識闍梨盧墓碑一首¶
　　　唐河南龍門天竺寺碑　　　蘇　頲¶
<pb:KR4h0022_WYG_856-1b>¶
形噐分有宰匠名言立有導師上聖卓然大仙之㫖也¶
定融於惠惠無不眀眀證于覺覺無不定虚(一作/若)其照¶
然觀我動以權而應物智周斯大功利斯逺繼善者循¶
乎業欲仁者適乎變業乃至於無相變復存於有作使¶
因城之廣刹土之嚴其來尚矣天竺寺者天竺王子避¶
位出家三藏法師寳思惟之立也夫所宗謂道道崇可¶
讓位况生於佛國所慕惟法法住可濟時况行於人代¶
其吳季子安世髙之事魯仲尼康僧㑹之徒歟不然何¶
<pb:KR4h0022_WYG_856-2a>¶
以諦俗歸真秉彛𢎞教之極也故哲於東震發自南離¶
藏戒珠却商寳陵海漲而絶雲島矣屬䑦&KR1139;傾其伍兩¶
餘星拆其三翼法師於呀呷渺瀰之際覩觀世音像一¶
軀隨而載之凢七夕觀音則聖極於既堕迦葉以神刑¶
於既沒海可以化為之迹變入諸身若是乎海本如故¶
則荆䧟莫致𤓰歩浮盃遂往孰喻乘桴於中道捨筏於¶
彼岸邪至則冕旒賛歎京師翕習意吉之而仍得目摩¶
睠之更生與之紉觧徴而張絶緒也始憇西眀寺譯金¶
<pb:KR4h0022_WYG_856-2b>¶
光眀楞迦文殊師利呪藏廣博嚴净陀羅尼浴像功徳¶
大寳積等經七部顧而言曰機輪未兆礙之殊域志成¶
已信乘之坦塗今㣲言載歇宻藏咸啟吾其往矣况求¶
法不二觧空第一竟起西閤之群必擇東林之衆常謂¶
洛京關塞山㫁川流枕城池於正陽當日月於亭午脉¶
脉中㵼逶迤左薄黄道映以為界翠瓶臨而見空天下¶
地勢之寄也故寳塔曽&KR1083;鏡龕延袤御梯慿下敷座因¶
髙具次八四方成萬億皆黙而許之感遂通者法師乃¶
<pb:KR4h0022_WYG_856-3a>¶
亂流東濟止彼香山又於山北見龍泉二所洞澈深淺¶
則鋪丹孕碧噀珠連而上跳廽夐經復則小雨微風㸃¶
拆瓊而傍散積礫摇動光輝自然琉璃混成毛髮可數¶
法師樂之爰創方丈隣於咫尺堅持願力善誘檀心皆¶
撤無之歡豫盡布金之湏逹更于其側造浮圖精舍焉¶
飛觀遥峙仙莖崛起逺而趣之虚空縹渺於其間近而¶
察之岑壑青熒于表裏羗難得而名也景雲嵗辛亥月¶
建已日辛夘制以法師所造寺賜名曰天竺惟皇建極¶
<pb:KR4h0022_WYG_856-3b>¶
與天比崇教設而風靡化行而日用法師不忘本而遂¶
初乎殿中侍御史趙國李畬字玉田育粹含采妙機強學¶
佑其垂成憲以從事法師即於東山之偏建丈六石龕¶
匪泐而攻載追而琢四衆圍繞萬人唱和疑隴埏之朝¶
隤狀羅浮之暗徙則圓熖石乳凝隂水精香封韞玉花¶
麗交纓諒殊特也若乃立三㑹開八關撞鴻鐘伐靈鼓¶
引清梵稱神呪向之䨇泉氛氲五色雲止烟絶星流火變¶
亟福應而神滋焉每熈春載陽具物和暢此都人士則¶
<pb:KR4h0022_WYG_856-4a>¶
填城隘陌自北而南遺光相渉群聽相接震聞乎數十¶
里外無不舉袂隂峯楊橈沸水潔誠而往脩禮而去爾¶
其倚紅樹慿丹檻清泠窈窕聲聞下上披光若㓕人得¶
至天其崇信也如彼其安閑也如此禪期樂净道詎越¶
于身心觀其惡囂事已冥於世界寺之梵衆徳無量無¶
轉不退輪永於斯也沙門圓實宻行精苦辨才酬對以¶
尸臣之命功藏於宫大夫之靈徳譔乎廟矧夫清凉有¶
地常所住持忉利為天宛其相似文殊以之演說耆城¶
<pb:KR4h0022_WYG_856-4b>¶
因而廽向者復何如哉雕而頌之可也俾宣　偈曰¶
洛之表兮伊之東山有香兮泉道蒙攅櫨疊栱兮飛在¶
空錯石雕珉兮生梵宫乘豁險兮開素波望參差兮圖¶
綵虹維妙力兮歸大雄天竺之子心定惠輪轉聖王道¶
光濟山之曲泉之涯兮特勝縁與𢎞誓永安居而悟寂¶
混群物而同契¶
　　　陳州龍興寺碑　　　　　　張　說¶
觀夫廣大無相者虚空也四輪倚之而住精微無體者¶
<pb:KR4h0022_WYG_856-5a>¶
佛性也萬法因之以生聖人有以見三界成壌皆有為¶
殻故剖之以戒觜聖人有以見六趣輪廽是無眀綱故¶
决之以定刄爍寳光之慧炬沛善利之慈舟返迷路率¶
於中道徛横流登於彼岸以見乎真實之要緫攝一乘¶
以言乎天地之間曲成萬物大矣哉道心包舉等大虚¶
而無際法教流通彌曠刼而常在則有乘如來方便出¶
應化門用大事(集作/土)因縁䖏帝王位俾庻類咸若謂之¶
光宅天下令衆生脩善名為荘嚴佛國龍興寺者皇帝¶
<pb:KR4h0022_WYG_856-5b>¶
即位之嵗漙天之所置也唐祚中微周徳更盛歴載十¶
六姦臣擅命伯眀氏有盗國之心一闡提有害聖之迹¶
皇上操北斗起東朝排閶闔運扶摇張目而叱之殷乎¶
若震雷發地歘虩翕響以克彼二㓙赫然若太陽昇天¶
晞熈仰象以復我萬邦返元后傳國之璽受光武登壇¶
之玉尊祖繼宗郊天祀地之禮既泊循舊布新改物班¶
瑞之典又被乃考出世之法鼓大雄之事入無功用之¶
品住不思議之力一光所燭庻兆為之清净一音所宣¶
<pb:KR4h0022_WYG_856-6a>¶
大千為之振動雲蒸風靡不崇朝而壌之踊(闕/)　天下¶
矣陳州者上古太皡之墟近世(集作/代)淮陽之地置守則¶
列為郡封王則建為國本其風俗豪侈靡麗舊矣翿東¶
門之下接袂成帷觴宛丘之上炫服成市信豫章(疑/)之¶
郊一都㑹也刺史南陽韓府君名琦其為邦也勝殘去¶
殺聖主之得賢臣别駕彭城郡王名𢎞(集作/隆)業其從政¶
也能肅而恭髙陽之有才子長史南陽張齊賢儒林之¶
選也司馬河南雲盈公族之良也士曹從事八人録事¶
<pb:KR4h0022_WYG_856-6b>¶
叅軍于璆為稱首六屬官人二十五人宛丘縣令崔脩¶
以為稱首或以藝榮或以門進髙車一轍羙利同人禮¶
舉刑清於是乎在因邦甸積稔之蓄偶日月正旦之初¶
欽若王言建立靈寺上畧其趾下務其終百工不勸而¶
亟庻役不徴而㑹經始如雲成之不日夫其帯四郭五¶
衢之陌踞重墉闤闠之端福地砥平長垣雲矗髙門有¶
閎大厦斯飛連廊曲閣交軒對霤木磨而不彫圡塗而¶
不餙壯無僣侈以約費為功儉無偪陋以净居為寳法¶
<pb:KR4h0022_WYG_856-7a>¶
王宫殿居花界(進作近/寳花)之城菩薩伽藍住金燈之地亦¶
猶是也上座處元寺主真度維那守慎等戒珠如月獨¶
㓗麒麟之行法寳如山普聞師子之吼克諧善衆底定¶
神居甘露飽而滿盈(集作/盈滿)天香醉而圍繞于時陳項之¶
老褒衣而慱帯皤皤然相造而諏曰乆矣吾黨之惑也¶
倥伺顓蒙情實横放我悉愛僕(集作恙/愛我業)聦眀不開日有¶
忘其生生月無覺其滅滅一息之福(集作/漏)可勝言哉如¶
(集作/而)令舉足至於道塲申臂及于净土晝則目禪誦之¶
<pb:KR4h0022_WYG_856-7b>¶
事夜則耳鍾梵之音何悟是生晩臻斯樂豈不思天子¶
之至仁乎惻下人之昏墊邁(集作/遹)上聖之昭軌假有相¶
之途詣無生之理洒冥澤於已滅葉元根於未始百靈¶
之所歸依萬宇之所欣喜非獨陳而已矣葢神闢天聖¶
開地世之祖也纂帝寳基皇統孝之主也殄璚狂破魔¶
孽威無外也廣正典紹度門德無大也通幽洞眀兼麤¶
該精滂洋而行混䕶厥成一收功而四善舉一推心而¶
群願立咨如是則龍興之化曷有量哉夫業可大而蕪¶
<pb:KR4h0022_WYG_856-8a>¶
没焉不貽於後事可尊而苞藴焉不述於世臣子之罪¶
也敢其圖之然言語之不到者心識心識之不到者真¶
如二乘聞之而不見十地見之而未了而我云何能知¶
能說竊比六時之鳥十寶之樹是出乎和雅音聲是讃¶
乎微妙功徳記其在處長者之金園銘其事因育王之¶
石柱其辭曰¶
聖帝(集作/皇)在上於昭于天唐雖舊邦其命維新龍興反¶
正(集作/返正)滅三暴臣少康非擬於舜為隣皇王蒸哉(其/一)於¶
<pb:KR4h0022_WYG_856-8b>¶
廓元教生人户牖神化洒心小大稽首掌擎萬域潜移¶
仁夀三代之前盖未曽有最上乘哉(其/二)泱泱陳服韓候¶
道之奕奕寳坊邦人造之天龍䕶持聖賢熈熈受福維¶
其帝心則怡正理興哉(其/三)¶
　　　荆州玉泉寺大通禪師碑¶
譔夫惣四大者成乎身矣立萬法(集本文/粹作始)者主乎心矣¶
身是虗哉即身見空始同妙用心非實也觀心若幻乃¶
等真如名數入焉妙本乖言說出焉真宗隐故如來有¶
<pb:KR4h0022_WYG_856-9a>¶
意傳要道力持至德萬刼而遥付法印一念而頓受佛¶
身誰其𢎞之大通寳禪師其人也禪師尊稱大通諱神¶
秀本姓李陳留尉氏人也心洞九漏懸觧先覺身長八¶
尺秀眉大耳應王伯之象合賢聖之度少為諸生遊問¶
江表老莊元㫖書易大義三乘經綸四分律儀說通訓¶
詁音叅吳晉爛乎如襲孔翠玲然如振金玉既而獨鍳¶
潜發多傷傍弛(文粹作多/間旁施)逮知天命之年自㧞人間之¶
世企聞蘄州有忍禪師禪門之法徹也自菩提達磨天¶
<pb:KR4h0022_WYG_856-9b>¶
竺東來以法傳慧可慧可傳僧璨僧璨傳道信道信傳¶
𢎞忍繼名重跡相承五光乃不逺遐阻飜飛謁詣虚受¶
與沃心懸㑹髙悟與真乘同徹盡捐(二本作/盡指)妄識湛見¶
本心住寂滅境行無是處有師而成即燃燈佛所無言¶
可(二本作/依而)說是空王法門服勤六年不捨晝夜大師嘆¶
曰東山之法盡在秀矣命之洗足引之並坐於是涕辭¶
而去退藏於宻儀鳯中始立玉泉名在僧録寺東七里¶
地坦山雄目之曰此正楞伽孤峯度門蘭若䕃松藉草¶
<pb:KR4h0022_WYG_856-10a>¶
吾將老焉雲從龍風從虎大道出賢人覩岐陽之地就¶
去城都華隂之山學如來市未云多也後進得以拂三¶
有超四禪昇堂七十味道三千不是過也爾其開法大¶
畧則專(二本/作惠)念以息想極力以攝心其入也品均凡聖¶
其利(二本/作到)也行無前後趣定之前萬縁盡閉發惠(二本/作慧)¶
之後一切皆如持奉楞伽逓為心要過以往未之或知¶
乆視年中禪師春秋髙矣詔請而來趺坐覲君肩輿上¶
殿屈萬乘而稽首洒九重而宴居傳聖道者不北面¶
<pb:KR4h0022_WYG_856-10b>¶
有盛德者無臣禮遂推為兩京法主三帝國師仰佛日¶
之再中慶優曇之一現然處都邑婉其祕㫖每帝王分¶
座后妃臨席鴛鴦四匝龍象三遶時熾炭待礦故對黙¶
而心降時診飢投味故告約而義領一雨漙霑於衆縁¶
萬籟各分(二本/作吹)於本分非夫安住無畏應變無方者孰¶
能焉(文粹/作至)爾乎聖敬日崇朝恩代積當陽初㑹之所置¶
寺曰度門尉氏先人之宅置寺曰報恩軾閭名鄉表德¶
非儗局猒諠輦長懐虚壑累乞還山既聽中駐乆矣衰¶
<pb:KR4h0022_WYG_856-11a>¶
憊無他患苦魄(集作/魂)散神全形遺力謝神龍二年二月¶
二十八日夜中顧令扶坐(文粹作/命坐)泊如化滅禪師武徳¶
八年乙酉受具于天宫至是年丙午(闕/)終於此寺盖僧¶
臘八十矣生於隋末百有餘年(二本/作岁)未嘗自言故人莫¶
審其數也三界火心四部氷背榱崩梁壊雷動雨泣凢¶
諸寳身生是金口故其喪也如執親焉詔使弔喪(二本/作哀)¶
侯王歸贈(二本/作賜)三月二日冊謚大通展餙終之義禮也¶
時厥五日假安闕塞緩反(二本/作及)葬之期懐也宸駕臨决¶
<pb:KR4h0022_WYG_856-11b>¶
(文粹/作訣)至午橋王公悲送至伊水羽儀陳設至山龕仲秋¶
既望還詔乃下帝諾先許㝠遂宿心太常卿鼔吹導引¶
城門郎監䕶(二本作/䕶監)喪葬是日天子出龍門泫金櫬登¶
髙停蹕目盡廽輿自伊及江挾(二本/作扶)道哀候幡花百軰¶
香雲千里維十月哉生魄眀即舊居後岡安神起塔國¶
錢嚴餙賜逾百萬鉅鍾是先帝所鑄群經是後皇所賜¶
金牓御題華幡内造塔寺尊重逺稱標絶初禪師形觧¶
東洛相見南荆白霧積晦於禪山素蓮寄生於坐樹則¶
<pb:KR4h0022_WYG_856-12a>¶
䨇林變色泗水逆流至人違代同符異感百日卒哭也¶
在龍華寺設大㑹八千人度二(文粹有/十字)七人二祥練縞¶
也咸就西眀道塲數如前㑹萬廽菩薩乞施後宫寳衣¶
盈箱珎價敵國與寵貴(二本舉寵/作親費)侑供廵香其廣福博¶
因存沒如此日月逾邁榮樂(二本/作落)相推鳴(二本/作於)戯法子¶
永戀宗極痛慈舟之遽失恨湧(二本/作洞)塔之遲開石城之¶
嘆也不孤廬山之碑焉可作竊比夫子貢之論夫子也¶
生於天地不知天地之髙厚飲於江海不知江海之廣¶
<pb:KR4h0022_WYG_856-12b>¶
深强名無跡以慰其心銘曰¶
額珠内隐匪指莫効心鏡外塵匪磨莫照海藏安靜風¶
識牽樂不入度門孰探法要倬焉禪伯獨立天下功收¶
宻㫖(二本/作詣)觧却名價(二本/作假)誦(二本/作詣)無所得觧亦都捨月¶
影空如現如悞(二本作/於悞)者無量衆善(二本作/善爾)為父為師¶
露清熱惱光射昏疑冀將住世萬夀無期奈何過隙一¶
朝去之嗟我法門(二本作/門人)憂心㫁續進憶瞻仰退思付¶
囑盡不離定空非滅覺念兹在兹敢告無學¶
<pb:KR4h0022_WYG_856-13a>¶
　　　元識闍梨廬墓碑¶
夫孝者法象乎天地感通乎鬼神故愛敬之中又有真¶
報哀戚之外更追冥福元識禪師其人也厥姓桑氏其¶
先長樂人洪尚書洪之後也曽祖梁州刺史諱千秋祖¶
貴郷縣令諱信考文林郎諱爽自前代無違徳基於累¶
仁是生逹者禪師智周萬物而理證本無願度四生而¶
見滅諸有以為空不離色體念子之慈業不忘縁起思¶
親之孝乃於萬山北陌滎陽東原葬先考文林府君先¶
<pb:KR4h0022_WYG_856-13b>¶
妣太原王氏負土成墳結廬其域置義井取施無求報¶
鑄洪鍾取聞而悟道脩古寺造尊容取覩相生信若夫¶
信生攝攝生靜靜生定定生慧於生滅處得常住心於¶
虚空中立一切法其定慧之門乎禪師昔宴坐界山群¶
虎自擾今經行宰樹四衆依德至人凝寂雖罕見全象¶
識者餘論亦時存一隅篆羙豐石寄詞短偈云爾¶
邈矣上徳行宻道髙哀哀父母生我劬勞禪心䕶念神¶
之遊遨若河雖廣曽不容舠甘井既渫利物無竭不増¶
<pb:KR4h0022_WYG_856-14a>¶
不滅不流不滯仁靜而鍳知動而悅華鍾既鏗雄雄法¶
聲如來如去如滅如生不有奚得不為胡成寶地嚴餙¶
金光晃耀善惡無門惟人所召境因見(集作/心)起理慿思¶
照孝(集作/慤)哉一心混成衆妙¶
　¶
　¶
　¶
　¶
<pb:KR4h0022_WYG_856-14b>¶
　¶
　¶
　¶
　¶
　¶
　¶
　¶
　文苑英華巻八百五十六¶
