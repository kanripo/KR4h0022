# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:56.971287
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷六百二十二
<pb:KR4h0022_WYG_621-1a>¶
欽定四庫全書¶
　文苑英華卷六百二十二　宋　李昉等　編¶
　上封事¶
　　論時事表一首¶
　　直諫表一首¶
　　進封章表一首¶
　　上封事表一首¶
　　獻事表一首¶
<pb:KR4h0022_WYG_621-1b>¶
　　論諫職表一首¶
　　　論時事表(唐髙祖/)　　　　　李　綱¶
臣綱言臣伏見武徳五年之後四海初定陛下自負太¶
平日就驕侈傷於酒徳稍怠萬機専與幸臣旦夕遊宴¶
所重唯聲樂所愛唯鷹犬夷夏進送道路不絶又斥辱¶
功臣多所輕侮或發其㣲時細過或加捶撻於殿庭徳¶
澤漸虧下將疑懼而戚藩公主皆踰憲式嬪緩之家多¶
違法度不加禁止頗有侵漁行路之間非無喧籍又皇¶
<pb:KR4h0022_WYG_621-2a>¶
太子令及秦齊二教共詔勑並行唯計日之先後州郡¶
之職無所的從授官分賞在意所欲不復論功伐簡才¶
行矣加以每嵗秋冬田遊無度王公妃主雜揉其間或¶
時逢考選皆在原野至於歴時不返京邑畧無居人億¶
兆失望陰懐歎息朝之綱紀漸以弛紊而陛下不悟政¶
教日頽在内不許論事當朝略無諫者愚臣竊懐慄畏¶
誠有危亡之慮臣不敢不盡言伏待刑憲¶
　　　直諫表(代宗/)　　　　　　　獨孤及¶
<pb:KR4h0022_WYG_621-2b>¶
臣及言伏見陛下屢發徳音招延獻納使左右侍臣得¶
直言極諫忠謇者無不聽犯計者無不容又辛丑(唐書/作壬)¶
(辰/)詔書詔裴冕崔渙等十有三人並集賢殿侍制以備¶
詢事考言之問此五帝之盛徳也而臣以目睹生則幸¶
矣然頃者陛下雖容其直而不録其言進匭上封者大¶
抵皆事寢不報書留不下但有容諫之名竟無聽諫之¶
實遂死諫者稍稍自省(集作/引)鉗口就列飽食偷安相招¶
為禄仕此忠鯁之士所以竊歎而臣亦耻之也十室之¶
<pb:KR4h0022_WYG_621-3a>¶
邑必有忠信如孔丘者况以朝廷之大卿大夫之衆而¶
陛下選授之精與假令不能如文王之多士堯舜之比¶
屋其中豈不有温故知新可使懋陳政要而億則屢中¶
者乎陛下惟虛存其議令條奏不曠及議政之際曽不¶
採其一說堯之疇咨禹之昌言豈若是耶昔堯設謗木¶
於五逹之衢孔子亦曰以能問於不能以多問於寡又¶
曰丘也幸茍有過人必知之然則多聞闕疑不耻下問¶
聖人之心也臣不勝大願願陛下誠以堯孔之心為心¶
<pb:KR4h0022_WYG_621-3b>¶
日降清問啟其𢎞說其不可者罷之可者議之於朝與¶
執事者共之使知之必言言之必行行之必公則君臣¶
無私論朝廷無私事天下無私政陛下以此辨可否於¶
獻替而建太平之基可也况國體乎自師興不息十年¶
矣百姓之生産空於杼軸擁兵者第舘亘街陌奴婢厭¶
酒肉而貧人羸餓就役刻剥及膚長安城中白晝稚剽¶
京兆尹不敢詰加以官亂職廢將惰卒暴百揆隳刺如¶
紛麻沸粥百姓不敢訴於有司有司不敢聞於天聽士¶
<pb:KR4h0022_WYG_621-4a>¶
庶茹毒飲痛窮而無告今其心顒顒獨恃於麥麥不登¶
則易子齩骨可跂而待眠於焚薪之上其危如此陛下¶
不以此時軫薄氷朽索之念厲精更始思所以救之之¶
術忍令宗廟有累卵之危萬姓悼心而失圖臣實懼焉¶
去年十二月丁巳夜中星隕如雨昨者清明降霜三月¶
苦熱寒暑氣候錯綜顛倒沴莫大焉豈下陵上替怨讟¶
之氣熖以取之耶不然天意之丁寧告戒以此警陛下¶
陛下宜反躬罪已旁求賢良而師友之黜棄貪佞不肖¶
<pb:KR4h0022_WYG_621-4b>¶
而竊位者詔去天下所疾苦廢無用之官罷不急之費¶
禁止暴兵節用愛人罔使宦官亂國政佞言敗厥度兢¶
兢乾乾以徼福于上下必能使天神感而地祗應反妖¶
災以為嘉氣彼太戊桑榖宋景熒惑焉足為陛下道哉¶
臣昨陳奏請減江淮山南等諸道等兵馬以贍國用陛¶
下初不以臣言為愚妄許當施行然及今日未有霈然¶
之詔臣竊遲之今天下惟朔方隴西有吐蕃僕固之虞¶
邠涇鳳翔等兵足以當之矣自此而往南洎海東至番¶
<pb:KR4h0022_WYG_621-5a>¶
禺西至巴蜀萬里無䑕竊之盜已積嵗矣而兵不為之¶
解傾天下之貨竭天下之榖以給不用之兵而為無端¶
之費臣不知其故假令居安慮危用(唐書/作以)備不虞自可¶
於阨害(集作/要)之地少置屯禦餘悉休之以其糧儲扉屨¶
之資充疲人貢賦嵗可以減國賦之半陛下豈持(集作/遲)¶
疑於改作逡廵於舊貫使大議有所壅而兵卒(集作/率土)之¶
患日甚一日是益其弊而厚其疾也臣竊惑焉夫療癰¶
者必決之使潰今兵之為患猶癰也不以漸戢之其害¶
<pb:KR4h0022_WYG_621-5b>¶
滋大大而圖之必力倍而功寡豈周易不俟終日之義¶
歟伏惟圖其始而要其終天下幸甚臣無任懇欵之至¶
　　　進封章表　　　　　　　　齊　暎¶
臣某言臣聞恩之重者非命可酬誠之切者無言以代¶
但無以非命又無以可伸臣某中謝臣又聞君親之恩¶
天地之理在臣所感異於常恩臣於廣徳二年曽授徐¶
州一尉既不赴任即同無官建中之初便荷聖澤自此¶
累擢以至台司此臣所感異於常恩一也聖朝特重史¶
<pb:KR4h0022_WYG_621-6a>¶
官宰臣先獲兼授况臣不逮忽竊殊私此臣所感異於¶
常恩二也敢言守直實禀至愚是以凡所歴官必遭飛¶
謗慈母有投杼之惑古人著竊鉄之疑臣獨何人累蒙¶
聖察此臣所感異於常恩三也但夙多羸疾今廹衰齡¶
常恐殊恩未酬朝露溘盡負天愧地不知所云臣某中¶
謝臣又聞西晉山濤之事君每有所知必有宻奏晉代¶
謂之山公啓事實若令之牓也意在臣展盡忠之道君¶
擇可採而行使政自上施言無外見但以臣性本庸淺¶
<pb:KR4h0022_WYG_621-6b>¶
識又暗劣每有聞見莫辨是非若合陳不陳懼乖耳目¶
之任不合奏妄奏則當塵凟之辜是積慙惶函歴星嵗¶
竟未能舉一賢以自代興一利以上陳冐寵偷安其罪¶
至重更以臣除官制云爾其竭誠啓沃以廣視聽故臣¶
得以盡其管見塵浼天聽謹别録狀同進以聞無任兢¶
惶戰汗之至¶
　　　上封事表　　　　　　　　李　渤¶
臣渤言臣伏見今月一日赦聞中外僚例應有策略可¶
<pb:KR4h0022_WYG_621-7a>¶
濟時者悉許上陳無有所隠臣竊以陛下登極已來擢¶
自巖野者惟一人而已臣感殊奬不合私身身既不私¶
豈宜愛死若臣者得死於義則榮於生逺矣以元和九¶
年十二月二十六日奏平賊三術並皆請不捨元濟其¶
上是感其次是守其下是戰又言感不成不失為守守¶
不成不失為戰此求廟戰為陛下萬全之謀也其直言¶
必戰者是見無禮於君如鷹鸇之逐鳥雀奮不顧身真¶
陛下義勇之臣也昔漢代先零羗反趙充國守屯田辛¶
<pb:KR4h0022_WYG_621-7b>¶
武賢請討襲宣帝兩行之雖各成本功豈如陛下雄邁¶
獨斷竟斬滅兇虜則㣲臣前者上言為國之道也今掃¶
清淮西是陛下之聖也社稷之福也臣獨不勝懇欵願¶
朝廷増脩徳政以享外寧之功輙復自忘幽朴逺獻芻¶
言冀以塵露少禆海嶽竊以陛下天縱生知又嗜學不¶
倦故臣敢依托經史敷陳下情特乞聖慈容其迂繁曲¶
賜終覽則疎退小臣死骨不朽矣臣某中謝臣昔負薪¶
偷暇讀書至周禮見春官外史掌三皇五帝之書即楚¶
<pb:KR4h0022_WYG_621-8a>¶
靈王所謂三墳五典是也書叙又云三墳言大道也五¶
典言常道也然則三五之君君之至者矣臣曽學易見¶
三皇之道加之以書見五帝之徳加之以詩禮見三王¶
之仁加之以春秋見五覇之義尋戰國䇿極於隋史見¶
沿代得失叅以百家綂以九流又遺其繁華摭其精實¶
收視黜聽順其所自故遊渉中理也髣髴三皇之化自¶
㝠於天天法道者不疾而速不行而至範圍天地曲成¶
萬物易稱先天而天不違又云鼔萬物不與聖人同憂¶
<pb:KR4h0022_WYG_621-8b>¶
是三皇在上至朴未散天下大同無思無為逍遥而已¶
五帝之教自㝠於地則天者其徳廣運乃聖乃神乃武¶
乃文書曰天聰明自我民聰明天明畏自我民明威孔¶
子曰唯天為大唯堯則之是也五帝在上惟精惟一允¶
執厥中百姓不知其徳至矣三王之政自㝠於仁仁效¶
地者不識不知無思不服本以六徳六行文以五禮六¶
樂孔子曰以仁治人又曰克已復禮天下歸仁焉是也¶
三王在上上仁下義仁義相感天下太和故行葦天保¶
<pb:KR4h0022_WYG_621-9a>¶
之詩作成康襲政刑措四十年至于五覇力義綂盟功¶
過糅駮傷壊王猷秦政賊隳周法剗去井田殘蝕六國¶
知及之仁不能守之故二世(唐/諱)而亡漢髙帝寛仁大度¶
與人同利任能使善聽納竟甸萬國孔子曰其或繼周¶
者雖百世可知也彼蕭曹輩生於秦長於秦習於秦惑¶
於秦不盡刷秦惡特見制度與夫三代聮輝此其未至¶
也然皆根於忠朴與清静其世(唐諱一/作上疑)代長久者亦在¶
此文帝躬約素徳罷構露䑓却千里馬熙然與刑措無¶
<pb:KR4h0022_WYG_621-9b>¶
異賈誼尚以為皇號甚美論徳不稱豈非兼以造程裁¶
範未抵大中歟景武昭宣亦各有美皆以樂賢從諫風¶
流無窮元成哀平過有輕重皆以黜賢嬖佞稔疊亡國¶
光武皇帝躍白水乗舊徳賊莽百萬且潰且溺又平赤¶
眉銅馬隴蜀諸冦非項氏等夷其佐命與三傑亦異校¶
其武蹤功次髙祖若乃稽古宅周勲臣壽儒學光教化¶
浹洽躬踐治平自牧以謙自勤以勞兢兢若不及過矣¶
無次也明帝孝思敦九族旰食以逹幽枉無倖私無矜¶
<pb:KR4h0022_WYG_621-10a>¶
色章帝性仁厚行春令徤胎養法賦貧人以苑地和帝¶
抑符瑞省貢獻有明章餘風皆洛都之令主自殤以下¶
不足徵也桓靈不道羣醜侵政誅滅賢俊流毒蒸人鬻¶
官於朝列肆於内羣盜大起腥聞在上赤帝之祚其亡¶
也忽焉蜀先主任託孔明有仁人風烈魏文帝席父業¶
擅妄大言輕議舜禹摧末疎本其昏塞劇矣然災眚罪¶
已罷劾三公終制省薄亦足稱也此外無他勝略繼以¶
荒𦙍鄰豪敵臣奸雄延數代而亡實為幸矣晉武承三¶
<pb:KR4h0022_WYG_621-10b>¶
葉權力通一淮海焚怪服讓泥金容劉毅直辭輝光靄¶
然違欽言嶠議使黼衣左袵數百年華風不振者罪杇¶
(疑/)矣南北分朝質文術背造邦者挺雄才騁竒算約之以¶
勤儉必有憂吕之功焉殘國者皆淫逸其心猜毒溺私¶
移之以務禽奢奔必有失鮌之敗焉嗣主善惡紊駮三¶
者擬諸二漢兇或逾之美不及者也大槩吳風巧其失¶
也浮虜俗愚其失也鄙滯名不勝質故陳滅於隋昔漢¶
世(唐/諱)祖帝隴蜀更詔以書貴服其心耻以虛為勝也何¶
<pb:KR4h0022_WYG_621-11a>¶
以造以(疑/)島夷索虜相濟得不愧顔於讓畔通樂乎自¶
隋没唐祚十一帝頒春嚮二百年矣革土垂號亞姬敵¶
劉但房杜病同蕭曹祖述秦漢憲章周隋使周邵得擅¶
美於前代者龜玉毁於櫝中矣乃𤣥宗中興崇敏璟直¶
敏未逹直不深皆輔理名才不宜責以經國也李林甫¶
元載媚君以佞諛迷君以嗜好引同誅異封其邪志致¶
逆羯啓釁燎原不滅者非二子而誰異代同愆共汙三¶
紀遂使朝多忌諱俗尚茍容波驚雲撓蕩動未息易曰¶
<pb:KR4h0022_WYG_621-11b>¶
通其變使人不倦神而化之使民宜之窮則變變則通¶
通則久自天祐之吉無不利竊聞至徳以來天下常思¶
太平君臣之心非不懇切迄于今來未稱者是人倦而¶
不知變雖君儕堯禹臣越伊周詔如尚書典誥日下既¶
不行之行之亦何由得通且久乎易曰化而裁之存乎¶
變推而行之存乎通神而明之存乎其人黙而成之不¶
言而信存乎徳行天祚聖唐以變通之數遺陛下順而¶
革之則悠久大歴必自此而更始矣臣觀前代嗣帝功¶
<pb:KR4h0022_WYG_621-12a>¶
未有如陛下今日之盛也宜乗今戳淮冦之勢以徳制¶
恒兖則恩威兼暢矣恩威兼暢而又加之以捨小過舉¶
賢才則陛下雖欲讓太平之勲美臣知必不得明矣伏¶
望廓開聖徳以撥亂意自兼劇奏滅政志於炎昊間再¶
造鴻業與天地惟新馳之於無窮昔舜禹以匹夫宅四¶
海其烈如彼今聖代以五朝營太平其難如此臣又竊¶
聞之陛下使工伎必能是不欲其兩傷也如此推而進¶
之則建皇極致雍熙如指諸掌乎臣疑宰相公卿藴其¶
<pb:KR4h0022_WYG_621-12b>¶
略但啟沃之次第未及使陛下翹思文武凝望殷湯主¶
憂臣辱孰不憤歎今陛下蹈道據徳安仁存義則三皇¶
五帝三王五覇之美兼矣與人同利從諫如流尚約素¶
斥珍竒則漢髙孝文之美兼矣尊儒學兢兢若不及幽¶
枉必逹無倖私無矜色則光武孝明之美兼矣任託不¶
惑容受直言則蜀先主晉武之美兼矣約以髙祖太宗¶
之善訓貫以陛下之明聖總萃前美混論消息融而為¶
至徳發而為𤣥化以王道為尺以大中為刀度時之宜¶
<pb:KR4h0022_WYG_621-13a>¶
裁酌古今引知蕩寃驅末還本正六官叙九疇舉王制¶
於月令調兵食崇孝弟敦九族闢諌路顯儒學退文華¶
黜選舉復俊造定四人省道釋明刑以行令理兵以禦¶
戎然後經之以禮樂緯之以道徳推誠信以化之播風¶
雅以暢之坐明堂登靈䑓休息乎祥氣之間陛下襲羲¶
軒於上公卿儕稷契於中黎元懽鼓腹於下挹甘露潄¶
醴泉禽畜四靈不為難矣臣愚寡聞不識逺大伏望下¶
宰相公卿大夫議之如瞽言可採伏乞搜巖封野博引¶
<pb:KR4h0022_WYG_621-13b>¶
海内巨儒耆徳𤣥識明斷之士大開學舘與朝賢叅講¶
令其稽古應時據經更俗仍使切磋周洽復出精義重¶
作制度使合乎宣父繼周之旨夫正氣振彼承家䑕冦¶
戎狄裔夷若槁業迎霜輕氷渉暑瞥然已去閑然已亡¶
固不足塵於聖慮矣今臣謹竭管見獻五事如後是非¶
疏宻懸在天鑒蕞爾昏塞何能自分若乃沿革次第時¶
政所切伏計宰輔必已詳奏亦不敢更言臣今幸生聖¶
代又曽謬處諫垣逢中興將啟之期知太平必成之術¶
<pb:KR4h0022_WYG_621-14a>¶
實懼不言為罪也狂瞽㣲臣不勝感恩中憤之過謹勒¶
祗承人某奉表披露丹懇以聞臣渤誠惶誠恐¶
　　　獻事表(憲宗/)　　　　　　　元　稹(元和/元年)¶
臣稹言臣聞理亂之始各有萌象二者無門在君上啓¶
之而已所謂萌象豈有他哉容直言廣視聽躬親(集作/勤)¶
庶務委信大臣使左右近習者不敢(唐書/作得)蔽疎逺之臣¶
庶此理之象也此而不理萬無一焉大臣不親直言不¶
進抵忌諱者殺犯左右者刑與一二近習者决事於深¶
<pb:KR4h0022_WYG_621-14b>¶
宫之中羣臣莫得叅預籌畫此亂之萌也此而不亂亦¶
萬無一焉是以古者人君即位之始萌象未見之時必¶
有狂直敢言之士抵忌諱獻危言在上者茍或宥而容¶
之激而進之則天下之君子望風而恱曰彼狂而猶容¶
於上上之人其欲來天下之士乎吾之道可以行矣其¶
小人擇(唐書/作竦)利而言曰彼之直可以得幸於上吾將以¶
直言(集作直/言以)徼利可也由是天下之賢與不肖各以所¶
忠貢言於上下之志霈然而通得失之情幽逺必逹合¶
<pb:KR4h0022_WYG_621-15a>¶
天下之智理萬物之心人人樂得其所戴其上如赤子¶
之親慈母也雖欲誘之為亂其可得乎臣故曰容直言¶
廣視聽而不理者萬無一焉及夫進計者入而不出直¶
言者戮而不容則天下之君子自謀於心曰與其言且¶
不用而身為戮吾寧危行言遜以保其終乎其小人擇¶
利而喜曰君之所惡者拂心逆耳之言也吾將茍順是¶
非以幸(集作/事)之可也由是進見之者隔(集作/革)而不納言¶
事者寢而不聞若此則十歩之事不得見也朝廷之事¶
<pb:KR4h0022_WYG_621-15b>¶
(集作/情)不得聞也而況於天下之大四方之逺乎故曰聾¶
瞽之君非無耳目也盖在(集作/任)左右前後者屏蔽之不¶
使視聽耳此而不亂其可得乎(集作/哉)昔太宗文皇帝初¶
即位時天下之人莫有諫者唯孫伏伽嘗以小事持諌¶
於上文皇帝大恱厚賜田宅以勉之自是言者唯懼乎¶
言不直諌不極不能激文皇之盛意曽不以觸龍鱗犯¶
忌諱為不可矣於是房杜王魏之徒議可否於前天下¶
四方之人言得失於外不三四(集作/四三)年而天下大理豈¶
<pb:KR4h0022_WYG_621-16a>¶
文皇獨運聰明於上哉盖亦羣下各盡其忠言以揚宣¶
發暢於天下也且夫樂安全而惡戮辱古今之情一也¶
豈獨貞觀之人輕犯忌諱而不惡戮辱哉盖文皇激而¶
進之之切(集作/功)也喜順從而怒謇犯亦古今之情一也¶
豈獨文皇甘逆耳而怒從心哉盖以順從之利輕而危¶
亡之禍大無窮之業重而奉已之事㣲思為子孫垂不¶
朽建永安之計也為後嗣者豈(集作/其)可順一朝之意而¶
輕用(二字唐/書作篾)文皇之天下乎累聖傳序於今垂二百年¶
<pb:KR4h0022_WYG_621-16b>¶
矣莫不率由斯道致俗和平况陛下以上聖之資紹復¶
前綂即位之日天下惟新罪叔文之徒而凶邪之黨散¶
縣恵琳之首而悖亂之氣清(集作/消)發承光之詐而假威¶
之孽除反焦陂之田而蒸庶之情感其餘滌瑕緩死薄¶
賦恤人賜帛耆年旌閭孝弟脩廢學建義倉莫不曲被¶
殊私覃於(集作/于)有截斯皆陛下上法堯舜近法太宗致¶
理之萌形見者數十豈臣庸劣一二而能明然而臣竊¶
復孜孜蚩蚩(集作/咄咄)有所未決者獨以陛下即位以來既¶
<pb:KR4h0022_WYG_621-17a>¶
周嵗矣百辟卿士至于天下四方之人曽未有獻一計¶
進一言受陛下伏伽之賞者左右前後拾遺補闕亦未¶
有奏一封執一諌受陛下激而進之之勸者設諌鼓置¶
匭函曽未聞雪一寃決一事明陛下無幽不燭(集作/察)之¶
意者若臣等備位諌列名為供奉官曠日彌年不得召¶
見每就位屏氣鞠躬不敢仰視又安暇議得失獻可否¶
哉供奉官尚爾又況於疏逺之臣庶雖有特逹不羣之¶
智思欲自効其路何階遂使凡今之人以諌鼓匭函為¶
<pb:KR4h0022_WYG_621-17b>¶
虛器謂拾遺補闕為冗員臣竊思之以陛下之睿博𢎞¶
深勵精求理豈或入而不言出而不用哉盖羣下因循¶
不能有所發明之罪也且臣思之今之備召見承顧問¶
者獨一二執政而已每一對揚不及俄頃之間議天下¶
之事臣竊料之恭承聖問仰謝寵光之不暇又安得(集/作)¶
(暇/)陳理亂議教化哉其餘𤨏𤨏有司或時一召者(集作/見)¶
言簿書之出入計錢榖之登降不暇又安足致齒牙間¶
臣竊惟陛下以受(集作/景)命維新之初何如貞觀致理之¶
<pb:KR4h0022_WYG_621-18a>¶
後以房杜王魏匡輔之智而猶上封進計者荐至獻可¶
替否者日聞今陛下當致理之初在四方多虞之日然¶
而言事進計者終嵗無一人豈非羣臣(集作/下)因循竊位¶
之罪乎若臣某者稟性駑鈍昧然無識然以當陛下臨¶
御之始首陛下䇿賢之科擢授諌司恩萬恒品若復黙¶
黙與在位者處則臣莫大之罪亦萬於恒品矣輙將(集/作)¶
(貢/)冒昧殊死伴奏十事於後一曰教太子以崇(唐書/作正)邦¶
本二曰任(唐書/作封)諸王以固磐石三曰出宫人以消水旱¶
<pb:KR4h0022_WYG_621-18b>¶
之災(集無此/二字)四曰嫁諸(唐書/作宗)女以遂人倫五曰無時召¶
宰相以講庶政六曰序次對百辟以廣聰明七曰復正¶
衙奏事以示躬親八曰許方幅紏彈以懾姦佞九曰禁¶
非時貢獻以絶誅求十曰省出入畋遊以防銜蹶凡此¶
十者設使言之而是是而見納(集作/用)非臣之福也天下¶
之福也苟或言之而非非而見罪乃臣之分也亦臣之¶
願也無任懇悃奮激効節愛時之至謹詣東上閤門奏¶
表并事件以聞臣稹誠惶誠恐頓首頓首罪死罪死謹¶
<pb:KR4h0022_WYG_621-19a>¶
言¶
　　　論諫職表(憲宗/)¶
臣某言臣聞先王之制禄也居其位不行其職者誅是¶
以上無虛受下不隠情臣竊觀今時(集作/之)備位素餐不¶
行其職者莫過於臣輩臣聞太宗文皇帝時以王珪魏¶
徵為諌官文皇雖宴遊寢食之間王魏實在其所用至¶
於文皇發一言則王魏詳之而後出舉一事則王魏慮¶
之而後行以文皇之明合王魏之智是以舉無遺事言¶
<pb:KR4h0022_WYG_621-19b>¶
有典常文皇猶以為視聽未廣也因許(集作/命)三品以上¶
入議軍國必遣諌官一人(一作/員)隨入以叅驗之當是之¶
時耳目股肱之任者有君臣之義焉有父母之恩焉有¶
朋友之歡焉是否無不替可無不行不四三年而天下¶
大理蠻夷君長帶刀入侍者不可勝計豈干戈征伐之¶
所致盖壅蔽之患銷而幽逺之情逹也若此然後可以¶
稱天子之争臣矣近之司諌争者則不然大不得備召¶
見次不得叅時政排行就列累累(集作/纍纍)而已且臣聞之¶
<pb:KR4h0022_WYG_621-20a>¶
諫臣(集作/官)之職曰左右前後拾遺補闕大則廷議小則¶
上封近年以來正衙不奏事庶臣(集作/官)罷廷對若此則¶
不見遺闕補拾何階不得敷陳廷議安設其所謂舉諫¶
職者唯獨誥令有不便除授有不當則奏一封執一見¶
而已以此(集作/臣)思之君臣之際論列是非諷諭未形籌¶
畫於至宻尚不能廻至尊之盛意備讒慝之巧言而況¶
於既行之誥令已命之除授然後執(集作/奏)一封奏(集作/執)¶
一見而私欲收絲綸之詔廻日月之光信無裨於萬一¶
<pb:KR4h0022_WYG_621-20b>¶
矣至使凡今之人以上封進計為妄動拾遺補闕為冗¶
員此稱供奉官與王珪魏徵為等列臣雖至愚能不自¶
愧且陛下若以為臣等無所裨補不足叅侍從固不當¶
假以名器無立(集作/立之)於朝苟以為務廣聰明稍問(集作/関)¶
理道又不宜(集作/當)屏棄疎賤之使至於此伏願陛下許¶
臣於延英候對召臣一見賜以温顔使臣得盡愚懇之¶
誠備陳諫官之職苟或言有所(集作/可)採得禆陛下萬分¶
之一是臣千載之一時也如或言不詣理塵黷聖聰則¶
<pb:KR4h0022_WYG_621-21a>¶
臣自寘刑書以謝謬官之罪亦臣之所(集作/以字)甘心也無¶
任懇欵發憤守(集作/効)職忘軀之至謹詣上東閤門奉表¶
以聞¶
　¶
　¶
　¶
　¶
　¶
<pb:KR4h0022_WYG_621-21b>¶
　¶
　¶
　¶
　¶
　¶
　¶
　¶
　文苑英華卷六百二十二¶
