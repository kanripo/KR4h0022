# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:57.139922
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷六百二十六
<pb:KR4h0022_WYG_626-1a>¶
欽定四庫全書¶
　文苑英華卷六百二十六　宋　李昉等　編¶
　遺表¶
　　遺表一首¶
　　為王尚書遺表一首¶
　　權文公遺表一首¶
　　為昭義李相公作遺表一首¶
　　代僕射濮陽公遺表一首¶
<pb:KR4h0022_WYG_626-1b>¶
　　代彭陽公遺表一首¶
　　代安平公遺表一首¶
　　　遺表　　　　　　　　　　房𤣥齡¶
臣聞兵惡不戢武貴止戈當今聖化所覃無逺不泊(一/作)¶
(届/)上古所不臣者陛下皆能臣之所不制者皆能制之¶
詳觀今古為中國患害者無過(一作/如)突厥遂能坐運神¶
䇿不設(一作/下)殿堂大小可汗相次束手分典禁衞執㦸¶
行間其後延陀鴟張尋就夷戮(一作/滅)鐡勒慕義請置州¶
<pb:KR4h0022_WYG_626-2a>¶
縣沙漠以北萬里無塵至於高昌叛換於流沙吐渾首¶
鼠於積石偏師薄伐俱從平蕩髙麗歴代逋誅莫能討¶
(一作/撃)伐陛下責其逆亂殺(一作/弑)主虐人親㹅六軍問罪¶
遼碣未經旬日即拔遼東前後虜獲數十萬計分配諸¶
州無處不滿雪往代之宿耻掩崤陵之枯骨比功校徳¶
萬倍於古(一作/前王)此聖主(一作/心)之所自知㣲臣安敢備說¶
且陛下仁風被於率土孝徳彰於配天覩夷狄之將亡¶
則指期周(一作/數)嵗授將帥之節度則決機萬里屈指而¶
<pb:KR4h0022_WYG_626-2b>¶
推(一作/假)驛視景而望書符應若神算無遺䇿擢將於行¶
伍之中取士於凡庸之末逺夷單使一見不忘小臣之¶
名未嘗再問箭穿七札弓貫六鈞加以留情墳典屬意¶
篇章(一作/什)翰(一作/筆)邁鍾張詞(一作/辭)窮班馬文鋒既振則¶
宫徵(一作則/管磬)自諧輕毫暫飛則花蘤競發撫萬姓以慈¶
恵遇羣臣有(一作/以)禮法褒毫髪(一作/秋毫)之善解吞舟之網¶
逆耳之諌必聽膚受之訴斯絶好生之徳禁障塞於江¶
湖惡殺之仁息鼓刀於屠肆鳬鸛(一作/鶴)荷稻粱之恵犬¶
<pb:KR4h0022_WYG_626-3a>¶
馬蒙帷盖之恩降乗吮思摩之瘡登堂臨魏徵之柩哭¶
戰亡之卒則哀動六軍負填道之薪則精感天地重黔¶
黎之大命特盡心於庶獄臣識昏憒豈足論聖功之深¶
逺談天徳之髙大哉陛下兼衆美而有之靡不備具㣲¶
臣深為陛下惜之重之愛之寶之周易曰知進而不知¶
退知存而不知亡知得而不知䘮又曰知進退存亡而¶
不失其正者其惟聖人乎由此言之進者(一作/有)退之義¶
存者(一作/是)亡之機得者(一作/有)䘮之理老臣所以為陛下¶
<pb:KR4h0022_WYG_626-3b>¶
惜之者盖為此(一作/此謂)也老子曰知足不辱知止不殆謂¶
陛下威名功徳亦可足矣拓土(一作/地)開疆亦可止矣彼¶
髙麗者邊夷賤類不足待以仁義不可責以常禮古來¶
以魚鱉畜之宜從闊畧若必欲絶其種類深恐獸窮則¶
搏且陛下每決一死囚必令三覆五奏進素膳停音樂¶
者盖以人命所重感動聖慈也况今兵士之徒無一罪¶
戾無故驅之於城(一作/行)陳之間委之於鋒刃之下使肝¶
腦塗地魂魄無歸令其老父(英華作/人非)孤兒寡妻慈母望¶
<pb:KR4h0022_WYG_626-4a>¶
䡺車而掩泣抱枯骨而(一作/以)推心足以變動陰陽感傷¶
和氣實天地(一作/下)之寃痛也且兵(一有/者字)凶器戰(一有/者字)危¶
事不得已而用之向使高麗違失臣節而陛下誅之可¶
也侵擾百姓而陛下滅之可也久長為中國患而陛下¶
除之可也有一於此雖日殺萬夫不足為愧今無三條¶
坐煩中國内為舊王雪耻外為新羅報讐豈非所存者¶
小所損者大願陛下遵皇祖老子知(一作/止)足之誡以保¶
萬代巍巍之名發霈然之恩降寛大之詔順陽春以布¶
<pb:KR4h0022_WYG_626-4b>¶
澤許髙麗以自新焚陵波之船罷應募之衆自然華夷¶
慶頼逺肅邇安臣老病三公旦殞天地所恨竟無塵露¶
少(一作/㣲)増海岳謹述(一作/罄)殘魂餘息預代結草之誠儻¶
蒙録此哀鳴即臣死且不朽(一作皆唐/舊書本傳)¶
　　　為王尚書遺表¶
臣某聞死生者天地之常數忠孝者臣子之本心某孝¶
未立於家忠未報於國而桑榆遽廹風燭俄驚雖脩短¶
之分偶然而古今之歎一也臣受性頑疎昧於攝理常¶
<pb:KR4h0022_WYG_626-5a>¶
服石乳頗歴嵗年始自去冬㣲覺發動皇慈軫念睿渥¶
旁流特賜秘方兼傳要訣王人荐至驛騎載馳竊見聖¶
心宻聞天語方驗君臣之藥旋瞑眩之功碎首㣲軀無¶
階上答將謂載安營魄更長皮膚得霑雨露之慈可延¶
犬馬之命不悟才㣲任重福過災生從此月十二日已¶
後舊疾再發氣緒羸憊心慮沉綿徒加藥餌竟未瘳損¶
自二十二日已後轉覺危惙生意寂寥視陰恐盡渇日¶
不足臣自揣度必難保全雖覆載所容亭育之恩至廣¶
<pb:KR4h0022_WYG_626-5b>¶
且鬼神不捨膏肓之計已成永辭明聖憂在漏刻臣自¶
荷深恩謬居方鎮三承寵命六變霜星撫俗臨戎幸無¶
敗闕此皆陛下聖謨𢎞貸𤣥貺昭宣誓欲乗此遭逢少¶
施勞効使千載之後知聖代有守土之臣焉永懐楊僕¶
之移關常念子牟之戀闕是以仍嵗抗表備述本誠瞻¶
望軒墀冀獲朝覲儻丹誠曲遂𤣥鑒俯從則臣此生没¶
齒無恨豈意隠慝為咎至誠不通徒(一作/孰)知生也有涯¶
何遽死之將至行潦㣲波望朝宗而先竭衰楊弱質待¶
<pb:KR4h0022_WYG_626-6a>¶
嵗寒而已凋無由假魯陽之戈空想結杜回之草伏惟¶
聖念俯察哀懐仰天無聲伏表流涕無任感戀歔欷之¶
至¶
　　　權文公遺表¶
臣某言生逢聖時獲事陛下以臣戅朴(一作/朴)備位將相¶
幸免罪戾實無裨補福過災生二年以來脚疾痺緩近¶
自旬日咽喉氣痛漸就危惙慮不支持永辭聖明涕流¶
嗚咽伏惟皇帝陛下繼十一葉休運承二百年景祚平¶
<pb:KR4h0022_WYG_626-6b>¶
吳定蜀掃蕩淮夷巍巍功徳與天地凖今縱有疥癬不¶
足平夷伏惟以愷悌之仁𢎞寛大之本為九州自愛使¶
萬古同福則臣幽㝠之下同生物受賜無任感恩攀戀¶
悲激之至¶
　　　代僕射濮陽公遺表　　　　李商隠¶
臣某言臣聞螻蟻知雨雖通感於𤣥天蒲柳望秋必凋¶
華於厚夜况臣攝生寡要將命無方寒暑頓侵精神坐¶
竭竈乏傳薪之火餘熖幾何隙無留影之駒殘光即盡¶
<pb:KR4h0022_WYG_626-7a>¶
叩心戀闕忍死(集作/命)封章呌白日而不廻望青天而永¶
訣臣某中謝臣雖忝望族本實將家自先臣出㹅郊圻¶
遇任大國静無師旅被服元化翺翔盛時遂與季弟叅¶
無俱以詞塲就貢久而不調因以上書自薦求通干時¶
願試芸香作吏始筮仕於徳宗瑞節臨戎復分憂于陛¶
下雖性分有限而忠誠不移(一作/磨)固無韓彭為將之能¶
實慕趙竇散財之義兩踰嶺嶠四建牙旗約已潔身絶¶
甘分少良田五頃慮莫及於子孫厚禄萬鍾恵頗霑於¶
<pb:KR4h0022_WYG_626-7b>¶
賔客恭承詔命以守藩條而掌事者徒以元和中吕元¶
膺留守東都李師古潜謀洛邑託以郡邸入之甲兵臣¶
當時為元膺賔僚值師古竊發藍衫不脫竹簡仍持因¶
為麾兵虜其明師遂以將材相許戎統見期頡頏遐途¶
纂脩舊服光吟以再遷授頻仍昨者分領許昌兼臨河¶
内當上黨阻兵之始是孽童拒詔之初臣方將奮勵疲¶
駑指揮精銳所冀解鞍赤狄息駕晉城大攘蜂蠆之羣¶
以雪人神之憤自前月某日後軍聲大振賊勢稍衰人¶
<pb:KR4h0022_WYG_626-8a>¶
一其心士百其勇鷰頷有相曽無定逺之期馬革裹尸¶
實負伏波之願而精誠靡著素心(集作/志望)見違㧞抱之意¶
方堅就木之期俄及忽自今月某日疾生腹蔵弊及筋¶
骸藥劑之攻撃愈深神理之禱祠無益固已騰名鬼籙¶
收氣人寰復燃無望於死灰更起難同於仆樹然臣素¶
窺長者曽慕逹人省於變化之端粗識死生之理豈其¶
有貪富貴敢冀延長但以未報國恩未誅賊黨視胄長¶
免對弓莫彎思犬馬以自悲悼(集作/怛)鍾漏之先廹志有¶
<pb:KR4h0022_WYG_626-8b>¶
所在傷如之何撫節而乏淚以流伏&KR0758;而無血可衉臣¶
某中謝其行營三軍已舉牒差某官某河陽留務差某¶
官某懐州留務差某官某訖並皆授之方略各有司存¶
至於(集作/竊計)旬日必無逗撓臣又伏思任司農大卿之日¶
授忠武統帥之時紫殿承恩彤庭入對躬瞻堯日親沐¶
舜風獲覩陛下神武之姿獲聞陛下憂勤之旨即北蕃¶
小冦東土㣲妖(集作/戎)亦何足煩陛下之甲兵汙陛下之¶
鈇鑕伏望時推明畧光闡睿圖内則收徳裕讓夷紳絃¶
<pb:KR4h0022_WYG_626-9a>¶
之嘉謨外則任彦佐允逹宰沔之威力廓清華夏昭薦¶
祖宗然後廢玉勒成鏤金垂烈臣雖百死復何恨焉臣¶
精爽已虧言辭失次氣無復續蒙以纊而莫勝口不能¶
言飯用貝而何益故園(集作/國)千里明君萬年永將覆載¶
之恩長入幽明之路殘魂不昧雖温序之思歸枯骨有¶
知遇杜回而必抗廻望聖(集作/照)代哀號不能無任荒惙¶
攀戀之至¶
　　　代彭陽公遺表¶
<pb:KR4h0022_WYG_626-9b>¶
臣某言臣聞逹士格言以生為逆旅古者垂訓謂死為¶
歸人茍得其終何怛於化臣永惟際㑹獲偶昇平鐘鼎¶
之勲莫彰風露之姿先盡雖無非大數亦有負清朝今¶
則舉纊陳詞對棺忍死白日無分𤣥夜何長淚兼血垂¶
目與魂(集作/雲)斷臣某中謝臣早縁儒學得厠人曹克紹¶
家聲不虧士行詞賦貢名於宗伯書檄應聘於諸侯東¶
泛西浮南登北走時惟倚馬人或薦雄西掖承榮得以¶
言之無罪曲臺備位粗明物有其官允謂才難便叨郎¶
<pb:KR4h0022_WYG_626-10a>¶
選振衣華省履歴名曹髙歩内庭光揚宻命憲宗皇帝¶
以臣行多餘力忠絶他腸進無所因静以有立過蒙顧¶
問深降褒稱乃於同列之中獨許非常之拜殊恩既浹¶
當路相排旅翮未髙孤根已動河潼為郡盟津統師溺¶
以待援痿而念起憲皇旁(集作/講)求輔相即記姓名果遣¶
急徵仍加大用戴君之力雖弱許國之誠在兹實有㣲¶
衷可裨𤣥化况初誅背叛務活疲羸方伏奏於鳳扆之¶
前忽庀徒於鳥耘之次小吏抵罪邪臣結謀指之有名¶
<pb:KR4h0022_WYG_626-10b>¶
黙不得訴空甘罪戾仰託聖明粗得生還幾臨死所其¶
後官移賔䕶四年不竭於承華任改察亷一日蹔留於¶
分陜欲舉而墜將安更危頼敬宗皇帝纉乃丕圖是思¶
求舊振於洛宅榮彼夷門自兹以來敢虛其遇周旋五¶
紀鎮守惟切分憂前後两歸闕庭皆非久次拙直不同¶
於衆讒毁每集其躬含意未宣救過不暇伏思自長慶¶
厥後開成之前凡幾忝遷升幾遭退斥若非不欺天地¶
不負君親至於機㣲尋合顛隕伏惟皇帝陛下道超覆¶
<pb:KR4h0022_WYG_626-11a>¶
載仁極照臨既委銅塩又分端揆逮今控壓亦在重難¶
陛下之恩㣲臣何益㣲臣之節陛下方知興言及兹碎¶
首殊晚然臣從心之年已至致政之禮(英華作/理非)宜遵尋¶
欲拜章以求歸老伏以諸道節制頻嵗更移其於送迎¶
例多積累臣在此雖無一毫侵損亦無纎介(集作/芥)誅求¶
而帑蔵甚殷倉儲有羡特緣行李忍過秋冬而江山之¶
氣候難常蒲柳之蕭衰易見自夏則膝脛無力入冬則¶
(集作/又)膓胃不調對冠冕而始訝儻來指墳墓而已知息¶
<pb:KR4h0022_WYG_626-11b>¶
處昨今月八日臣已召男國子博士緒左補闕&KR0008;左武¶
衞兵曹叅軍綸等示以殁期遺之治命使内則雍和私¶
室外則竭盡公家兼約其送終務遵儉約(集作所/務遵儉)勿為¶
從俗以至慮居至十二日夜有僕夫告臣云火星隕地¶
雅當正室洞照一庭臣即端坐俟時正辭無撓臣之年¶
亦極矣臣之榮亦足矣以祖以父皆蒙褒寵有弟有子¶
並列班行全腰領以從前人歸體魄以事先帝此不自¶
逹誠為甚惡但以將掩泉扃不得重辭雲臺重(集作/更)陳¶
<pb:KR4h0022_WYG_626-12a>¶
尸諌猶進瞽言雖呌呼而不能豈誠明之敢忘伏惟皇¶
帝陛下春秋鼎盛華夏鏡清是脩教化之初是復理安¶
之始然自前年以來敗譴者至多誅戮者不少伏望普¶
加鴻造稍霽皇威没者昭洗以雲雷存者霑濡以雨露¶
自然五稼嘉熟兆人樂康用臣將盡之苦言慰臣永蟄¶
之幽魄臣某云云臣當道兵馬已差監軍使竇千乗勾¶
當其節度留務差行軍司馬趙祝觀察留務差節度判¶
官杜勝訖有舊規模無新革易悉(集作/必)當輯睦決無諠¶
<pb:KR4h0022_WYG_626-12b>¶
驚臣心雖澄定氣已危促辭多逾切鳴急更哀升屋而¶
三號豈來赴壑而一去無返忠誠直道竟埋没於外藩¶
腐骨枯骸空歸全於故國廻望昭代無任攀戀永訣之¶
至謹奉表代辭以聞臣某誠號(集作/哀)誠咽頓首頓首¶
　　　代安平公遺表¶
臣某言臣聞風葉露華榮落之姿何定夏朝冬日短長¶
之數難移臣幸屬昌期謬登貴位(集作/任)行年五十五歴¶
官二十三念犬馬之常期死亦非夭柰君親之厚施生¶
<pb:KR4h0022_WYG_626-13a>¶
以無酬是以時及含珠命餘屬纊心猶向闕手尚封章¶
撫躬而氣息奄然戀主而方寸亂矣臣某中謝臣少而¶
覉屑長乃遭逢常將直道而行實以明經入仕王畿作¶
吏非州縣之職徒勞侯國從知愧軍旅之事未學憲宗¶
皇帝謂臣剛決擢以憲司穆宗皇帝謂臣才能登之郎¶
選忝霜威而無所摧拉歴星紀(集作叨/星經)而有紊次躔旋¶
屬皇帝陛下大明御宇至道承乾澄汰之初臣不居有¶
過超躍之際臣獨出常倫髙選掖垣箴規未効入居𤨏¶
<pb:KR4h0022_WYG_626-13b>¶
闥論駁無聞自去年秋來典河關兼臨甸服唯當静而¶
阜俗清以繩姦粗致豐穰幸逃逋責豈意陛下謂臣奄¶
有三縣未稱其能謂臣出以一麾未足為貴爰降綸綍¶
移之藩方錫以海隅與之嶽鎮將吾君之驍果萬計使¶
得㹅齊聮吾君之牧伯三人以居廵屬時雖相羡臣實¶
深憂既辱聖恩果遭鬼瞰況臣素無㣲恙未及大年方¶
思髙掛(英華作/卧非)饋魚不燃官燭成陛下比屋可封之化¶
分陛下一夫不獲之憂志願未伸大期俄廹忽自今月¶
<pb:KR4h0022_WYG_626-14a>¶
十日夜暴染霍亂并兩脅氣㾏當時檢驗方書煎和藥¶
物百計療治(唐/諱)一無痊除至十一日辰時轉加困劇漸¶
不支持想彼孤魂已遊岱嶽念兹二竪徒訪秦醫對印¶
執符碎心殞首人之到此命也如何戀深而乏力以言¶
泣盡而無血可繼臣某誠哀誠戀頓首頓首臣當道三¶
軍將士凖前使李文恱例差監軍使元順通勾當訖臣¶
與順通雖近同王事已備見公才假之統臨必能和協¶
其團練觀察兩使事差都團練廵官盧涇勾當訖臣亦¶
<pb:KR4h0022_WYG_626-14b>¶
授之方略示以規模伏惟聖明不至憂軫臣精神危促¶
言詞爽錯行當窮塵埋骨枯木容身螻蟻卜隣烏鳶食¶
祭黄河兩曲長安幾千生入舊關望絶班超之請力封¶
遺奏痛深來歙之辭廻望昭代不勝荒惙眷戀之至謹¶
差某奉表代辭以聞¶
　¶
　¶
　文苑英華卷六百二十六¶
