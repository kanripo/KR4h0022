# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:10.353455
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷九百十三
<pb:KR4h0022_WYG_913-1a>¶
欽定四庫全書¶
　文苑英華卷九百十三　　宋　李昉等　編¶
　職官二十一(都督/三)¶
　　夏州都督太原王方翼碑一首¶
　　贈太尉益州大都王仁皎碑一首¶
　　廣州都督甄亶碑一首¶
　　贈廣州大都督馮象衡碑一首¶
　　贈安州都督王仁忠碑一首¶
<pb:KR4h0022_WYG_913-1b>¶
　　　夏州都督太原王公神道碑　張　説¶
良玉禮神用之西序之器拾之南山之璞冏然不有其¶
珍也君子安命進之扞城之雄退之去國之老隤然不¶
失其正也語夫杖運以行道屬辭以比徳亦何代無其¶
人哉公諱方翼字仲翔太原祁人王周之後也王子以¶
敗狄受姓徵召以遁世為名司徒之濟艱難義形漢室¶
太尉之圖舉甲心盡魏朝聞蔣濟所言則知尚書志力¶
兄弟繼美覽周書所載則見穎州忠烈子姓(集作/姪)皆封¶
<pb:KR4h0022_WYG_913-2a>¶
臣節奮揚於百代家聲藉甚於四海大王父司徒定公¶
秉隋氏之崇也王父駙馬開府文公裕先朝之懿也考¶
特進慎公仁表皇室之甥也公門揔四岳之靈帝子分¶
五潢之氣是生時傑鬱為人紀公雄姿沉毅凛難犯之¶
色虚懐信厚坦招納之量識畧精斷達應變之權神守¶
密靜堅不奪之節孝友内兆於免懐忠敬外灼於既冠¶
加以思叅造化誠合鬼神文其詩書武其韜畧推此才¶
也以從政焉永無遺矣(集作/無匱)夙遭家難衰過柴瘁京師¶
<pb:KR4h0022_WYG_913-2b>¶
號曰孝童王母同安長公主引貴遊之誡示作(集作/其)苦¶
之端俞(俞字集/作今太)夫人徙居郿墅儲無斗粟庇無尺椽公¶
躬率傭保肆勤給養墾山出田燎松鬻墨一年而良疇¶
千畆二年而厦屋百間日舉夀觴厭珍膳矣處約能乆¶
不亦仁乎在困能亨不亦智乎永徽初始宰安定誅豪¶
暴以育人察奸宄以申寃異政三舉清風一變除潮海¶
都督(集作/護)府司馬以母疾辭職為姜恪乘便逐徒朔州¶
尚徳府果毅歳餘王本立上書理公國之惇孝不宜擯¶
<pb:KR4h0022_WYG_913-3a>¶
抑有詔徵還而親不待心與哀絶氣屬禮存詔御醫孟¶
黙朝夕診視免喪逾年僅堪履立樂成公東討新羅薦¶
為將師詔公持節雞林道總管軍停不行授沙州刺史¶
未至改拜肅州以為慢防啓冦非重閑也乃大築雉堞¶
嚴備櫓械人知有恃戎亦來威儀鳳歳河西盡蝗獨不¶
入州境隣郡輳稔提絜如雲公傾私泉以資乏引激水¶
以立磑舉火百圶日哺(集作/餔)千人遂有芝草叢生豐年¶
屢降人之詠徳刋石存焉裴吏部名立波斯實取遮匐¶
<pb:KR4h0022_WYG_913-3b>¶
偉公威厲飛書薦請詔公為波斯軍副使兼安西都護¶
上柱國以安西都護懐寳為庭州刺史大城碎葉街郭¶
迴互夷夏縱觀莫究端倪三十六蕃承風謁賀洎于(二/字)¶
(集作自/洎汗)海東肅如也無何詔公為庭州刺史以波斯使¶
領金山都護前使杜懐寳更統安西鎮守碎葉朝廷始¶
以鎮不寧蕃故授公代寳又以(闕集作/  求)不失鎮復命寳¶
代公夫然有以見諸蕃之心摇矣於是車薄啜首唱冦¶
兵羣蕃響應蝟毛而竪公在磧西獻捷無虚歳蹙車薄¶
<pb:KR4h0022_WYG_913-4a>¶
於弓月陷咽麫(唐書同一/作䴮非)於熱海剿叛徒三千於麾下¶
走烏鶻十萬於城(集作/域)外皆以少覆衆以誠動天葛水¶
暴長祭撤而三軍涉渡葉河無舟兵叩而七月氷合由¶
是士卒益勇戎狄益懼璽書下問皇靈逺爍遷夏州都¶
督徵詣奉天宫熱海之役流矢貫臂陳血染袖事等殷¶
輪帝顧而知之視瘡歔欷曰為國致身乃吾親也妖賊¶
白鐵余據城平以反奉詔與程務挺討擒之善公有發¶
石懐城之計反風焚柵之感封太原郡公元珍冦邊受¶
<pb:KR4h0022_WYG_913-4b>¶
命討擊公以無甲乃發思造六片木排袴關劔解合畫¶
為虎文北至關先(集作/開光)與虜合戰若驅猛獸䝉臯比莫¶
之敵也敵馬奔駭獲其二啜桑乾舍利兩部來降初公¶
善書與魏叔琬相輩工射與趙持滿齊名帝每矚之賜¶
比鳴輦賞深懸帳嘗獨行夜入有怪人長丈直來趣逼¶
射而仆焉乃朽木也太宗壯之授右千牛及持滿伏法¶
暴骸公哀而收葬為金吾奏劾高宗義之釋而不罪履¶
道坦坦多如此類適將任帝夔龍為國方虎天下膏潤¶
<pb:KR4h0022_WYG_913-5a>¶
羣生雲雨惜哉不辰悄焉遘侮嗣聖之際天后臨朝有¶
凶人誣奏公廢后從兄常懐怏怏司刑御史舞文矯制¶
不名等法遷於崖州路至衡山寢疾捐館春秋六十三¶
垂拱三年閏正月二十九日葬於咸陽原君子曰斯才¶
也斯望也難乎免於斯之代矣周公聖而謗屈平賢而¶
放賈誼才而謫李廣勞而喪彼天命之紏紛此人情之¶
惆悵神龍中興以陷酷吏例復官爵孝為人極忠為令¶
徳神之聽之始枉終直信矣有子故光禄少卿璵今秘¶
<pb:KR4h0022_WYG_913-5b>¶
書監玽皆篤行純孝慎終思逺説少也䝉㑹友升堂今¶
老矣豈能旌墓遷司漢籍感激論都尉之書邕叙彪情¶
追美樹楊公之碣銘曰¶
上徳惟公氣秀才傑孝𢎞世美忠廣前烈日月必(集作/心)¶
照江河思決難地必通暗機先徹卓犖文藝崢嶸武節¶
勤(集作/歎是)由宰邑借恂臨郡海女避途山虵可問師律三¶
揔軍聲六振鋭氣入營長雲出陣嚴肅將威烜(集作/恒)赫¶
天外玉弩方擎(集作/檠)雲旗卷斾天道茫茫自古多傷功¶
<pb:KR4h0022_WYG_913-6a>¶
存西域身棄南荒易簀中路懸棺反藏寳刀生衣玉映¶
無光後有才子先贒不亡¶
　　　贈太尉益州大都督王公神道碑¶
　　　　　　　　　　　　　　　前　人¶
維天命帝子萬邦維坤配乾母萬物以親九族后父之¶
屬尊以叙百官開封之班最執謙徳而光重地者則祁¶
國公其人也公諱仁皎字鳴鶴太原祁人王子賔天啓¶
靈仙之族司徒衞漢大忠義之門盛徳之後仁賢繼出¶
<pb:KR4h0022_WYG_913-6b>¶
曽祖景孝隋屯田侍郎祖詮歙縣男贈汾州刺史考文¶
洎贈右僕射纘戎烈考(集作/前列)啓迪後人公之生也膺汾¶
霍之禎體敦龎之度禮樂狃於世(集作/代)襲忠孝萌於自¶
然克寛克恭不激不傲鍳窮未兆而養之以䝉智周無¶
際而處之以黙故實(集作/質)勝於文行過於譽其隱徳也¶
三年不鳴其㑹等也一日千里初以翊衞調同(闕/)¶
換晉州司馬應將帥舉授甘泉府果毅遷左衞中郎將¶
上昇春宫后正妃壼擢將作大匠事時(集作/符非)工練八材¶
<pb:KR4h0022_WYG_913-7a>¶
孔修轉太僕正卿騶訓車攻六飛如舞先天内禪引伸¶
外戚懐柔畏滿厭劇思閑公既深辭以職事上亦優之¶
以散秩迺加特進禮異羣公迺拜開府儀同三司䇿上¶
柱國封祁國公邑户三千實賦三百公於是寓情宴喜¶
簡跡朝行入告嘉猷密而人莫窺也隂薦多士晦而人¶
莫知也不自異於當路毎同塵於流衆常語所親曰明¶
明天子擇賢共理瑣瑣姻婭則無膴仕不識不知樂我¶
而巳善矣夫人臣位極遇莫大焉王曰外舅厚莫重焉¶
<pb:KR4h0022_WYG_913-7b>¶
而能明道若昧進道若退事不事而懸解為不為而理¶
㑹一以無目牛之全一以無亢龍之悔所謂言合古行¶
中權歟後之人慎終始而保福禄者固將㳂通波而蹈¶
高軌享年六十有九開元七年四月戊申薨於京師皇¶
上悼焉設次大臨輟朝累日榮之以華衮寵之以飾終¶
追贈太尉益州大都督賜東園祕器唅隧贈賜率加常¶
禮乃命尚書彭城侯劉翼柔攝大鴻臚俾之監護京兆¶
少尹崔琬介焉中命詹事南安侯龎承宗持節吊祭左¶
<pb:KR4h0022_WYG_913-8a>¶
庶子自知慎倅焉公卿命士更弔迭喻溢巷填街為之¶
縞素粤以十月初吉葬我昭宣公郡官執綍祖奠國門¶
如前㑹夫天作聖合必起大邦故軒妃美於西陵周婦¶
表於東海公繁衍之慶祚𦙍二十或哲或謀或肅或艾¶
永錫之類也如是元女祥發望雲業叅鍊石内被螽斯¶
之徳外偃關雎之化門風之至也如彼長子惟力戴君¶
畢心禦侮奉雲雷之㑹懸日月之功庭訓之致也如此¶
高陽有才子八族我盈其二武王有理臣十人家出其¶
<pb:KR4h0022_WYG_913-8b>¶
兩稽諸舊史罕或前聞若乃積三盛事而重之以絶徳¶
篆于金石垂于億祀(集作/萬)宜哉其文字光華撰録㫖要¶
則皇帝所為也臣奉詔作之銘曰於穆祁公誕靈信厚¶
有倬其慶天子外舅高以卑牧盈將冲守忠焉孝乎没¶
而不朽人之忠孝其徳不回天界純嘏大福來時貴踰¶
九列榮並三台祚之𤣥社帝曰欽哉祁公之徳柔嘉維¶
則令儀令色小心翼翼如何昊天喪此邦式休聞其永¶
豐石是刻我思肥泉孝心罔極¶
<pb:KR4h0022_WYG_913-9a>¶
　　　廣州都督甄公碑¶
君諱亶字道一中山無極人也昔胡公紹舜奄有大邦¶
楚子縣陳逃威樂土當烈王之世(集作/王)也有陳通奔周¶
王以為忠將美其族言舜居陶甄之職命為甄氏錫姓¶
因生如聖之讀形聲轉注以真為音處則稱劉(一作/留非)明¶
歸晉者以異變而為郭蓋承虢者有馮通之裔邯仕漢¶
為太保大司馬承陽侯邯十六代而生鸞仕齊為常(集/作)¶
(太/)山太守司隸校尉無極縣伯撰笑道論行於代鸞生¶
<pb:KR4h0022_WYG_913-9b>¶
隋汾州刺史族族生隋沁州刺史紹紹生隋新市令恊¶
恊生單于大都護府録事叅軍贈宋州刺史封惟祖惟¶
曽在商在夏世濟其美永觀厥成君即宋州府君之第¶
四子也博綜經史脫畧流俗情之所遺對咫尺於千里¶
氣之所重輕百金於一諾曰興曰比階應劉之閫奥或¶
草或真藏鍾張之筋骨譽滿鄉曲聲聞厥庭天后臨朝¶
再加辟命皆辭以親老不赴逮疾革易簀骨立廬墓復¶
有制徵焉刺史獨孤莊率府寮敦諭起於墳左乃授左¶
<pb:KR4h0022_WYG_913-10a>¶
金吾中侯生盡其養豈違親許人没盡其哀方委身狥¶
國或用或捨有以見大君之仁時止時行有以觀大孝¶
之節君臣之際其逺矣哉尋除左千牛長史檢校武候¶
(集作/始)軍長史攝右臺侍御史兼靈武道行軍長史攝右¶
屯衞郎將副臨洮軍使轉右驍衞左(集作/右)郎將為臨洮¶
大使拜蘭州刺史兼榆林臨洮等軍大使除夏州都督¶
兼鹽州防禦使徵授幽州都督衣之以紫攝御史中丞¶
為河北軍州節度大使君政成周月惠則在人患是綏¶
<pb:KR4h0022_WYG_913-10b>¶
風表以去職未幾復除夏州都督屬山戎矯䖍俶擾王¶
畧兵落天上思回行以出竒虜墜(集作/墮)計中守便宜而¶
未進時以為逗留貶撫州刺史朝廷明此舉也未到官¶
遷廣州都督兼嶺南按察五府經畧討擊故春秋五十¶
有七開元五年七月二十六日(集作/八)終於官舍以某年¶
月日歸葬於恒陽之王公南山原不忘本也君三承辟¶
命再攝憲曹八典戎族五司藩翰事之去就所歸必執¶
其中職之高卑為政各當其適(集作/選)觀夫果於亊喻於¶
<pb:KR4h0022_WYG_913-11a>¶
義下學而上達强兵以知類畏克厥愛道無常師有商¶
也之才有求也之藝習禮必本飾之以菁華積行必崇¶
茂之以枝葉以此探賾則投刄皆虚矣以此効官則操¶
刀必割矣是故羣士之所鞅掌而君之所綽約常情之¶
所戚戚而君之所蕩蕩由是言之搶榆之與海運鳴琴¶
之與星入從可知也惜其志懐慷慨雅多大畧授桴作¶
氣有七縱之能孤劔無前當萬人之敵竟不得横絶漠¶
騁雄算刮狼星(集作/望)之祲鏡乎太清卷瀚海之波静而¶
<pb:KR4h0022_WYG_913-11b>¶
可掃駸駸之足受羈騏驥之途堂堂之貌必畵麒麟之¶
閣彼哉有遺恨矣其孤某等望之不至求兮不得永懐¶
揚名廣慰罔極銘曰¶
有鰥在下陶復河濵元女作合相攸于陳楚為不道祚¶
以永淪周寵忠節氏以初因丕惟承陽致君論道施及¶
無極建家戴考(集作逮/家載考)彼汾彼沁伊時之寳宰兮牧兮¶
亦孔之好積慶濳演俊乂挺生標格磊落氣志清明八¶
司戎事厥謀有成五刺方伯厥政有聲山有杞梓工思¶
<pb:KR4h0022_WYG_913-12a>¶
其度國有孫呉君思其畧棄徳珠浦遺氛沙漠惜哉不¶
當今也可作恒岳臨北滹沱注東仁不忘本孝亦令終¶
夀堂盤薄牧子充窮勒美松墜穆如清風¶
　　　贈廣州大都督馮府君神道碑¶
夫積徳垂裕之謂仁逺追揚名之謂孝仁則慶鍾厥後¶
孝則榮及其親嘗三復於斯言今於馮府君見之矣府¶
君諱衡(集作君衝/一作象衡)其先長樂人也釋趙歸秦本家上黨¶
分燕徙越又據高良自逺祖榮懐化侯業(集疊/業字)以至于¶
<pb:KR4h0022_WYG_913-12b>¶
大父贈荆州都督益先考高州使君智戣咸以勲績建¶
旟本郡甲兵雄於一方政化杳於千里君藴含𢎞光大¶
之徳守冲黙安貞之志秉難進易退之操詣(一作/臻)希聲¶
若訥之道為而不有故物譽難得以稱靜以居常故世¶
榮無因而及以聖厯之歳終于本州(集作/城)子㓜家艱喪¶
禮蓋闕夫人麥氏備女(集作/母)師之六行履先姑之四徳¶
處順思柔以成婦道及衞亡共伯而魯重敬姜誓以泛¶
舟之詩遵其䦱門之禮季子今冠軍大將軍右監門衞¶
<pb:KR4h0022_WYG_913-13a>¶
大將軍上柱國渤海郡開國公力士始髫齔來儀上京¶
既違徙宅之歡爰從倍年之訓感三州之深義易百代¶
之因生捨馮亭之本枝從高徯之令族千秋仕漢遂去¶
田宗隨㑹在秦别為劉氏遇風雲之感㑹承日月之光¶
耀(一作/輝光)茅土答其勲庸貂璫寵其忠信太夫人踰越嶺¶
嶠就養高堂孝子展白華之勤慈母欣綵衣之貴精誠¶
所感振古難儔噫歟資孝為忠隱心後動引桑霍之深¶
誠慕金張之周密敬以衞主愛以安親而善不彰惠不¶
<pb:KR4h0022_WYG_913-13b>¶
逺(集作百/不遂)者未之有也由斯言之則哀樂存乎心不以¶
至音改禍福惟所召不以偏覆及詩云魯侯燕喜令妻¶
夀母明神勞善人而夀其母也夫人以開元十七年享¶
年八十有七五月十二日夀終于京城(集作/兆)之來庭里¶
舍天子悼先賢(一作/賢母)之晦徳嘉侍臣之克孝思賵禭之¶
未崇創窀穸之將及於是詔贈先府君潘州刺史備禮¶
飾終招魂合葬是歳也大享宗廟遍謁園陵錫類之恩¶
施于鄉士重贈府君使持節都督廣韶循康等一十六¶
<pb:KR4h0022_WYG_913-14a>¶
州諸軍事廣州大都督夫人受邑舊邦啓號南海從言¶
加贈改封越國夫人哀榮被乎(集作/于)始終寵光洽乎(集/作)¶
(于/)中外為子之道何以加焉於是與兄右(集作/左)衞中侯¶
元璡左領軍衞郎將元珪等惟舊業之難名感新恩之¶
荐及思建碑表以永芬芳夫毓至徳以庇後嗣仁之厚¶
者也揚令名以崇祖考孝之大者也仁為五常之先孝¶
實百行之首貫經教而莫比標人倫而獨出宜其鏤美¶
金石式旌墳隧無忘清徽昭示來葉何必㑹稽江上獨¶
<pb:KR4h0022_WYG_913-14b>¶
有紀孝之碑安陵廟前空傳尚徳之頌其詞曰¶
明珠紫貝產於南國代所珍兮允矣君子不耀其徳克¶
全真兮慶流我後高驤上(集作/迴)翥中貴臣兮朱幡象服¶
寵及泉路榮其親兮孝道不隕勒銘表墓留芳塵兮¶
　　　贈安州都督王仁忠神道碑　李　邕¶
觀厥君子大司莫盛於禮樂時事大竇莫及於寵榮非¶
夫周於財厚於行外無鬼怨内無人非將何以享而福¶
之兼而有之寅亮邦家武衞帝室者也府君諱仁孝(題/目)¶
<pb:KR4h0022_WYG_913-15a>¶
(作仁/字)字揖太原祁人也其先系於有周氏於子晉文武¶
不墜子孫其昌掌兵覇秦為相寧漢累葉交映兩朝相¶
輝梁之狐鳴司徒匡復於將亂周之龍躍開府扶翼於¶
已興曽祖景孝府君隋屯田侍郎祖詮府君皇朝明威¶
將軍歙縣開國男汾州刺史考文濟府君侍郎御史吏¶
部員外朝散大夫東臺舍人並典學懿文夷道全徳高¶
舉時秀丕承國工府君至和有純上徳膺茂軌度恬簡¶
品鑒朗㧞篤誠博達英邁竒偉詩書異等容貎出徒飄¶
<pb:KR4h0022_WYG_913-15b>¶
然清風藹然顥氣安步名教詠謌典墳虚心以遊不思¶
而得至於緝熙逺畧繩準嘉言寳匣干將玉臺明鏡未¶
云比也解褐濮州司法叅軍要囚有倫亂獄不作泣下¶
丹筆情深赭衣俄轉湖州司兵叅軍郵亭利權豪富僦¶
市脂膏不踐玉帛何階須開元皇帝之濳春闈也以府¶
君后之季父時之正人呉札識音周瑜能聽遷太常主¶
簿尋以地近姻戚望出衣冠仍加朝散大夫試本寺丞¶
屬國家有事上𤣥張皇大禮洽革舊典節制新儀超上¶
<pb:KR4h0022_WYG_913-16a>¶
柱國而即真焉及皇上御極元妃昇后遷太子僕六馬¶
肅若其僚仰止朱祓皇皇鳴珮載遷鴻臚少卿四極梯¶
航萬酋匍匐且和匈奴未繫單于轉太常少卿九樂備¶
陳三禮大舉觀諸侯之㑹知天子之尊除左千牛衞將¶
軍晝巡蓋常夜拜是功上謂府君曰昔太上皇嘗居此¶
職時相委任是屬親賢府君兢懼滿盈誠懇辭避鴻私¶
屢抑嘉願莫從霧露不宣腠理成疹詔使旁午御醫崩¶
奔嗚呼杲日或虧良歳多謝命莫能續天將謂何春秋¶
<pb:KR4h0022_WYG_913-16b>¶
六十有一以開元十年三月癸酉朔捐館宇於京兆興¶
寧里之私第皇帝震悼椒宫感惻制贈安州都督賜物¶
二百段米粟二百石喪葬官供加𤣥纁束帛勑萬年縣¶
令韋令監護即以某年八月壬寅朔安厝左翊太原舊¶
塋禮也長子右衞長史嶷次子尚衣奉御嵩司農主簿¶
崑京兆府叅軍崇岧屴㠋崟等並昭奬光訓憲矩令猷¶
文翰發於國華禮則隱於人紀追惟廣孝永言孔亟推¶
心陵谷泣血松楸是用合謀有成作為不朽直書盛徳¶
<pb:KR4h0022_WYG_913-17a>¶
曲訪小才錫類每深注情彌極文章莫及覽對何言其¶
詞曰¶
千年流慶百代象賢山邱藏澤海水成田文武震耀冠¶
蓋蟬聮業楊史竹名雄鼎鈜(其/一)施及時英駿發后族體¶
大志𢎞氣和徳俶秀舉清流高標雅俗地位雙昇才名¶
兩復(其/二)太常禮樂儲宫調護屬國風偃司戎山固先帝¶
昔官聖恩今喻匪親曷保惟貞是附(其/三)三旌未涉六疾¶
爰臻擁福何崇轉禍無神喪葬公備哀榮禮陳寵加黄¶
<pb:KR4h0022_WYG_913-17b>¶
壤贈及朱輪(其/四)松栢舊塋𤣥纁今飾詔使頻繁椒宫慘¶
惻河山動容風雲變色兹焉永懐古之遺直(其/五)光有𦙍¶
子克荷良弓臣孝家節文章代工推心匍匐泣血無窮¶
托碑板以題述庶哀敬而永終(其/六)¶
　¶
　¶
　¶
　文苑英華巻九百十三¶
