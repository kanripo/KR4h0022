# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:55.393650
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷五百八十二
<pb:KR4h0022_WYG_581-1a>¶
欽定四庫全書¶
　文苑英華卷五百八十二　宋　李昉等　編¶
　宰相雜謝一(雜謝表二卷英華所編/失年代今以先後正之)¶
　　為左相宗楚客謝知政事表一首¶
　　為宋尚書謝加三品表一首¶
　　為兵部王尚書謝加門下三品表一首¶
　　代宰相謝加銀青并郡公表一首¶
　　謝門下侍郎平章事表二首¶
<pb:KR4h0022_WYG_581-1b>¶
　　代嚴大夫謝黃門侍郎表一首¶
　　為盧相公謝除中書侍郎表一首¶
　　為趙庶子謝平章事表一首¶
　　為崔相公謝門下侍郎表一首¶
　　代杜司徒謝平章事表一首¶
　　代人謝平章事表一首¶
　　代王相公謝加門下侍郎食邑表一首¶
　　代崔相公謝加中書侍郎食邑表一首¶
<pb:KR4h0022_WYG_581-2a>¶
　　代史館王相公謝加食邑實封表一首¶
　　代中書孫相公謝登庸表一首¶
　　代陸相公謝再入表一首¶
　　代史舘王相公謝監脩國史鹽鐵使表一首¶
　　　為左相宗楚客謝知政事表(武后/)李嶠(長安/四年)¶
臣某言臣志識無取才藝缺然叨預葭莩遂昇班秩彈¶
冠受檄曵組登朝内府尸榮以招官謗中臺揆務愈塵¶
政本聖恩無限天造不貲仍屈帝難俾參皇極西雍之¶
<pb:KR4h0022_WYG_581-2b>¶
羽仍所庶幾東郭之毫敢陳誠請九霄從邈三舎不廻¶
嚴命必行靦顏何寘方持𦘕虎且對羣龍遂以挈瓶謬¶
膺和鼎空銜作礪之命豈庶磨鉛之功祗拜寵臨伏增¶
慚惕無任悚戴屏營之至謹奉表陳謝以聞¶
　　　為宋尚書謝(一作/讓)加三品表(睿宗/)蘇頲(景雲/元年)¶
臣某言伏奉制書加臣為銀靑光祿大夫餘如故寵榮¶
俯臨(一作寵/臨俯逮)惶怖交集臣某中謝臣爰自弱齡素無(一/作)¶
(微/)逺操僶俛職事豈期聞達二朝揚歷數載塵冒以兹¶
<pb:KR4h0022_WYG_581-3a>¶
過聽皆是曠官内省寂寥長懐愧負陛下聖明御極多¶
士如林不以臣不才擢升宰輔毎侍帷幄未能昭宣景¶
化頃司衡鏡未能澄汰流品(一作/品流)若臣之咎将何以逃¶
又擢(一作/採)臣於循良之末賞於廉問之間(一作/舉)遂出常¶
規猥班休命臣之涯分頓為忝越比者應踐榮秩各限¶
格文欲使無相奪倫較若畫一臣課効多闕勤勞未著¶
爰屬首秋尚居五品名聞之始階方泛及格限之内考¶
復相懸臣何人斯忽當今授臣縱不能鎭靜流弊安敢¶
<pb:KR4h0022_WYG_581-3b>¶
不罄其愚直首虧不刋之典坐取非據之榮進退失圖¶
心顔何寘况國之程式示於天下凡有虧紊過在大臣¶
臣自違之復将焉用臣年未知命識非半古旋叨厚祿¶
仍受隆寄求國章其己黙(一作而/已黙)顧身老而必然聖朝¶
有刺於在梁微臣生災於瞰室豈唯簮紱之耻抑亦邦¶
家之羞伏乞天恩曲流成貸矜其至懇知匪飾詞反汗¶
收綸亦(一作/實)臣之幸臣無任切逼之至¶
　　　為兵部王尚書謝加門下三品表(𤣥宗/)¶
<pb:KR4h0022_WYG_581-4a>¶
　　　　　　　　　　　　　　　張九齡(開元十/一年)¶
臣晙言伏奉今月二十九日制敕授臣兵部尚書同中¶
書門下三品殊常寵榮(集作/靈)妄集疲朽承恩竊喜任重¶
憂深(集作/惟憂)臣誠懽誠恐臣伏以虚受之難魯史誠以量¶
力滿盈之患(集作/過)夏載陳其招損(一作損/益非)臣昔(集作/階)緣¶
試吏際會登朝遂得入拜尚書比天之喉舌出鎮方伯¶
(集作出/典方鎮)為王之爪牙雖忠烈之誠心知所竭而績用之¶
美歲久無聞今陛下不以為愚(四字集作不以/不能為光為寵)寘之廟¶
<pb:KR4h0022_WYG_581-4b>¶
堂之上委(集作/參)以軍國之謀實恐鼎足不任鵜翼為刺¶
退失微臣之守上累陛下之明是以一(集作/永)夕九飛終¶
朝三省泉谷為懼氷炭在懷道路改觀於将行班位(一/作)¶
(列/)固慙於幸得(十四字集作道雖願於/将行位固慙於幸得)臣已有别狀具¶
所讓人猶蒙曲私未寢嚴命方欲俯僂恭命對揚休光¶
磨鉛効於一割策蹇同於十駕臣誠懼塵台席繆齒國¶
華将何以允答鴻私弼諧大化拜命祗懼罔知所為臣¶
不勝荷懼之至謹奉表陳謝以聞臣誠惶誠恐謹言¶
<pb:KR4h0022_WYG_581-5a>¶
　　　代宰相謝加銀青并郡公表¶
臣某言伏奉今日制書加臣銀青光祿大夫特封河内¶
郡開國公食邑二千户承命戰兢伏詔惶駭拜抃(一作/舞)¶
無次感涕失容中謝臣累代宗儒傳經素位所以勉脩¶
學藝将業其官而文愧承家識非半古本期代耕之祿¶
稍階載筆之地幸忝近署久侍内朝謬霑雨露之恩頗¶
甄歲月之効獲承大命謝謨訓之規載忝有司無辨論¶
之實既虚職守常懼滿盈無日不思毎期負敗當時同¶
<pb:KR4h0022_WYG_581-5b>¶
列咸(一作/衆)所明知豈意朝廷方正於紀綱天地忽私於¶
微細擢升佐輔望出羣情陳乞靡從曠廢何甚在萬邦¶
之化首處百辟之儀刑出自諸生猥當非據所以風雨¶
愆候年歲不登邊徼(一作/檄)交馳田租減耗凡此數事職¶
臣之由歷觀舊典合貶優秩累因陛下奏獻封章天威¶
俯臨微誠屢奪雖瀝懇無報期至誠必通上仰於朝庶¶
幾諧願受策於第是所甘心方祈獲免之時更遇非常¶
之賜特承七命之貴超過八階仍叨五等之榮坐封千¶
<pb:KR4h0022_WYG_581-6a>¶
里雖庭堅謨弼之徳山甫将明之才頓遇今恩亦稱踰¶
分况臣道慚先哲識類平人未遂退還已紆聖眷頻繁¶
寵拜實懼宸命(一作/神明)伏乞俯照血誠特廻睿㫖夫上有¶
無功之授則下多不勸之嫌涓滴之勞未彰於近掖風¶
塵之議将集於逺方所以撫心疚懷不敢奉詔拜手流¶
汗詎容飾詞無任慙惶之至¶
　　　謝(一作/讓)門下侍郎平章事第一表(代宗/)¶
　　　　　　　　　　　　　　　常　衮(大厯十二/年四月)¶
<pb:KR4h0022_WYG_581-6b>¶
臣衮言伏奉今日恩㫖除臣門下侍郎平章事祗奉失¶
圖進退無據捧詔驚(一作/兢)駭䘖恩戰惶微存懇誠得自¶
陳露臣某誠惶誠恐稽首頓首臣本粗𫝊舊業猥以文¶
藝獲(一作/辱)於職官去歲已前尚忝絲綸之末今年夏首¶
(一作/首夏)遂登鈞石之司舊徳名臣當朝宿齒不忝此選獨¶
進非才撫己再思胡顔自處伏以朝廷新有處分重舉¶
典章而上禀睿謀下清庶品(或作/物)通於元本(一作元本/或作元品)¶
猶懼匪服之嫌訪於顓蒙将貽覆餗之責伏乞俯廻天¶
<pb:KR4h0022_WYG_581-7a>¶
鑒更擇時賢則三階有協賛之功兩府無虚(一作/尸)曠之¶
誚無任惶恐之至¶
　　　第二表¶
臣衮言臣退省無堪恐辱所(一作/寵)授是(一作/所)以昧死上¶
言拜手頓首讓于百辟(一有/卿字)士冀廻宸鑒以遂至公鴻¶
私復降墨詔未允慙赧惶怖不知所圖臣某誠惶誠恐¶
稽首頓首臣聞左右惟賢國安在相處具瞻(一有儀/表字)之¶
地當賦政(一有興/化字)之源故有開必先𤣥感幽贊軒皇則¶
<pb:KR4h0022_WYG_581-7b>¶
三台作配虞舜則五臣(一作/老)同遊殷夢帝而得說周降¶
神而生甫用能洽皇王之道致天地之和至於漢興一¶
用人傑爰及江表猶擇(一作/資)偉才當此大任固非常品¶
臣性惟愚拙才無經濟徒以趙宫覩聖逮事先朝潁川¶
扈蹕獲承中顧凡所履歴莫非塵忝出於始望之外不¶
知自至之由豈謂𤣥造曲成大明私照俾佐邦政得參¶
廟謀(一作/謨)竊以當今樞務之重在昔上公之任臣識非¶
通鑒(一作/𫝊)不可以論道文非雅正不足以經邦徳不能¶
<pb:KR4h0022_WYG_581-8a>¶
鎭撫四夷政不能親附百姓况戎車尚駕邊患未寧方¶
欲𢎞濟艱難以崇大化豈齷齪(三字一作/故非齷齪)廉謹所能稱¶
職若不自揣度苟貪寵榮寧止尸官備員期於鼎折棟¶
橈伏乞訪求羣議選用上才使聖朝有則哲之明臣下¶
無虚據(一作/受)之責蹐天跼地(一作傾/血汚地)誓将死請如或聖¶
眷俯廻實亦天下幸甚無任懇逼屏營之至謹奉表陳¶
乞¶
　　　代嚴大夫謝黄門侍郎表¶
<pb:KR4h0022_WYG_581-8b>¶
臣武言伏奉今月十日恩制除臣黄門侍郎忽降紫泥¶
擢升黄閤出自非望感恩戰懼臣某中謝臣才乏經綸¶
時逢際會累更天秩何補聖朝三踐掖垣九除憲府久¶
慙在政(一作有/慙達政)空忝觸邪犀節四持亂繩不理牙璋再¶
建(一作/馳)横草無功既曠職於神州又尸官於華省屬犬¶
戎猾夏鑾駕省方未殄國讐正當臣辱陛下分麾以討¶
𫝊檄自安空隨冗從之流竟乏橫行之議尚多淹致(一/作)¶
(尚淹/致命)仍更冒榮方扈宸遊遽膺夕拜久缺斯任永難其¶
<pb:KR4h0022_WYG_581-9a>¶
人本求英儒将備顧問素無學術何以允諧竊汙軒(一/作)¶
(詩/)屏謬塵鎻闥寵榮非望祗荷失圖恩重才微難於捧¶
戴眷深効淺祗益兢惶上答生成唯知死節無任感戴¶
屏營之至(一作皆/唐類表)¶
　　唐門下侍郎(黄門東臺/鑾臺同)掌二侍中之職帶平章事¶
　　者固是宰相如禇遂良崔日用皆為黄門侍郎或¶
　　叅綜朝政或叅知機務亦宰相之任今嚴武表誤¶
　　入宰相門殆以此耳¶
<pb:KR4h0022_WYG_581-9b>¶
　　　為盧相公謝除中書侍郎表(貞元十一年/正月六日)¶
　　　　　　　　　　　　　　　權德輿¶
臣邁言伏奉今月日恩制授(一作/命除)臣中書侍郎同中書¶
門下平章事祗奉詔命循省妄庸感恩量力不知所措¶
中謝臣聞宰相者叙四時之化順萬物之宜用賛裁成¶
使之茂遂而中書密勿庶政本源以奉大猷是為右弼¶
臣實凡軰本無他能家尚儒風獲承緒業因緣忝幸踐¶
履班榮誠不自意忽焉過量台司待罪已涉三年妨賢¶
<pb:KR4h0022_WYG_581-10a>¶
既久内省(一作/訟)彌切盖廉謹戒懼人之常分而訏謨敎¶
化宜擇全才陛下在宥萬方躬勤百度豈虞賤質再沐¶
睿慈特遷紫薇實玷皇極臣面所陳讓推於至公天鑒¶
未廻進退惶灼且使(一作/假)人以器知臣者君猶冀鴻私¶
俯察愚懇害盈之禍敢受微軀覆餗之憂難抑公議無¶
任感恩怖懼之至謹奉表陳謝以聞¶
　　　為趙庶子謝平章事表(貞元十二年十/一月十一日)¶
　　　　　　　　　　　　　　前　人¶
<pb:KR4h0022_WYG_581-10b>¶
臣宗儒言臣伏奉今日恩制除臣為同中書門下平章¶
事祗荷承命捧讀詔書心魂震驚拜抃失所中謝臣聞¶
燮賛化源參和鼎實上合一徳以平六符苟非其人所¶
繫斯重臣本虚薄素無器能徒以文藝獲承代業比肩¶
多士陳力清時累叨渥恩踐履官序頃歲奉職中禁草¶
議南宫遂忝左曹列於近侍顧常内訟已慮曠官豈惟¶
宸眷特加擢在非據伏自循省不知所安且臣去冬尚¶
守郎吏今纔一歲遂備台司苟(集作/自)非全才難塞公議¶
<pb:KR4h0022_WYG_581-11a>¶
雖鞠躬匪懈心盡事君之誠而宣化賦政恐累知臣之¶
舉生成難報覆餗足憂伏以面奉徳音不敢更有陳讓¶
拜章感涕上答何階無任荷戴惶懼之至謹奉表陳謝¶
以聞¶
　　　為崔相公謝門下侍郎表(貞元十四年七/月二十七日)¶
　　　　　　　　　　　　　　　前　人¶
臣損言審已無庸謬膺寵授昨所陳讓逼於懇誠冀全¶
至公豈敢外飾黄閤務重非才實難墨詔復臨捧讀増¶
<pb:KR4h0022_WYG_581-11b>¶
懼臣聞惟君知臣任之以器惟臣事君量而後入生逢¶
昌運自比可封之人職任(集作/佐)台司難逃竊位之責三¶
年待罪表章不敢累瀆宸扆雖誓心畢命以竭微衷而¶
折足覆餗其如公議無任感恩惶懼之至謹奉表陳謝¶
以聞¶
　　　代杜司徒謝平章事表　　　劉禹錫¶
臣某言臣伏蒙奨㧞超踐鈞衡慮玷大猷昧死陳讓再¶
奉嚴㫖不令固辭恩厚命輕位高責重中謝臣聞天下¶
<pb:KR4h0022_WYG_581-12a>¶
安危注意将相處論道具瞻之地當總戎作鎭之權雖¶
叶夢而求無聞秉鉞之寄登壇以拜不兼調鼎之榮授¶
受(一作/命)惟難伊昔猶爾况臣庸𤨏(類表作/蒙瞽)何以克堪陛¶
下𤣥造曲成大明私照俾掌戎律復參廟謨寵光之命¶
在臣已極毫髮之効於國何施謹當罄竭微誠奉遵至¶
敎仗天威以懾不順(類表/作類)敷聖澤以遂羣生上分旰食¶
之憂下塞素飡之責力誠不足心實念兹伏乞皇明俯¶
賜照鑒臣恪居官次遐守藩維不獲伏謝彤庭陳露丹¶
<pb:KR4h0022_WYG_581-12b>¶
慊(一作/悃)心存闕下同犬馬之戀恩身在淮濆仰雲天而¶
結思(一作/恨)無任懇悃屏營之至¶
　　　代人謝平章事表(穆宗/)　　　白居易(長慶/二年)¶
臣稹言伏奉今月日制書授臣守本官同中書門下平¶
章事者殊常之命非望之恩出自宸衷加於凢陋竦駭¶
震越不知所為臣某誠惶誠恐頓首頓首臣伏惟近例¶
宰相上後合獻表陳謝臣今所獻與衆不同伏惟聖慈¶
特賜留聽臣伏聞𤣥宗即位之初姚元崇為宰相元崇¶
<pb:KR4h0022_WYG_581-13a>¶
欲救時弊獻事十條未得請問不立相位𤣥宗明聖盡¶
許行之遂致太平實由於此陛下視今日天下何如開¶
元天下微臣自知才用亦逺不逮(集作/及)元崇若又僶俛¶
懷安因循保位不唯恩徳是負實亦軍國可憂臣欲候¶
侍(集無/侍字)坐對時便陳當今切事下救時弊上酬君恩臣¶
之誓心為日久矣陛下許行則進不許則退進退之分¶
斷之不疑敢於事前先此陳啓况臣才本庸賤遭遇聖¶
明天心自知不因人進擢居禁署方以密謀恩奨太深¶
<pb:KR4h0022_WYG_581-13b>¶
讒謗並至雖内省行事無愧於(集作/所愧)心然上黷宸嚴(一/作)¶
(聽/)合當死責豈意憐察曲賜安全螻蟻之生得到今(集/作)¶
(自/兹)日超越流輩授以台衡㧞於萬死之中置(集作/致)在九¶
天(集作/震)之上捫心揣已審分量恩陛下猶不以衆人之¶
心待臣臣豈敢以衆人之心事上皇天白日實鑒臣心¶
得獻前言雖死無恨無任感恩懇欵屏營之至謹奉表¶
陳謝以聞臣某誠惶誠恐頓首頓首謹言¶
　　　代王相公謝加門下侍郎食邑表(昭宗/)¶
<pb:KR4h0022_WYG_581-14a>¶
　　　　　　　　　　　　　　　錢　珝¶
臣某言昨蒙恩命授臣某官等者今月日已奉表陳讓¶
跪承批詔未賜允從方就日以傾心若履氷而舉足臣¶
某中謝臣立朝(一作/身)守嗣莫繼前脩學古入官敢期高¶
位伏遇尊號皇帝陛下道惟樂育志在紹聞待河清而¶
先靜化源致俗阜而深探理窟當乙夜縱觀之後啓輔¶
臣夢得之休而遽以平衡授兹弱質頗乖庶政莫達大¶
經何施作相之才但累知臣之鑒厭兵而五兵尚在唯¶
<pb:KR4h0022_WYG_581-14b>¶
恐人殘祈穀而百穀未升仍憂歲旱㝷宜待罪已合避¶
賢陛下愼以退人容於竊位兼廻睿睠遽正台階進當¶
浴鳯之榮更懼惟鵜之刺况増封建俾重弼諧臣且自¶
量則為不稱是以陳辭瀝懇冀動天心拜章而方謂可¶
安捧詔而未嘗得請尚希終收渥澤遂寢典彛苟責實¶
而有聞信假寵之非晚狥之公道寤主所圖受爵既多¶
懼君恩之太盛省躬甚拙知官謗之必興負戴聖慈臣¶
某無任感激兢悸之至¶
<pb:KR4h0022_WYG_581-15a>¶
　　　代崔相公謝加中書侍郎食邑表(昭宗/)¶
　　　　　　　　　　　　　　　前　人¶
臣某言伏奉今月某日制書授臣中書侍郎仍進封開¶
國子加食邑二百户者寵踰素分憂集微躬臣某中謝¶
臣聞當可舉而後行則彛倫叙見有功而後進則勞臣¶
勸如或行不可舉進不見功是謂謬恩實維(一作/難)虚授¶
臣學非練達質異温良致身而敢望坐茵措手而寧期¶
補衮嘗塵侍從且昧論思既無酒誥之能莫並食時之¶
<pb:KR4h0022_WYG_581-15b>¶
敏忽蒙聖造遽委化權佐運行而不應中台論爕理而¶
未周四序何言睿澤曲被微臣纔叨正秩之榮兼進疏¶
封之命戴恩無力臨事知非将投盈篋之書寧用濟川¶
之檝願廻𤣥鑒俯徇愚衷致公器之無私在國章而克¶
(一作/益)重光昭(一作/克光)聖德復戒貪夫仰望皇私臣某無任¶
懇悃激切兢悸之至¶
　　　代史館王相公謝加食邑實封表(昭宗/)¶
　　　　　　　　　　　　　　　前　人¶
<pb:KR4h0022_WYG_581-16a>¶
臣某言伏奉今月某日恩制加臣食邑實封若干者充¶
位代天無名益地祗膺茂寵併集百憂中謝臣聞賞以¶
昭其功典以載其事是為重柄用合大經苟功不足昭¶
事非可載濫承休命實累皇猷臣謬執化權無裨衮職¶
徒見容於君父毎受責於神靈頃者陛下薄狩近藩復¶
興否運寛仁屈已神武去邪敢有惑於羣謀實無渝於¶
睿斷寰區之内耳目同驚此非臣齷齪之心所能匡替¶
重圖反國艱若設都仗戎師以經營寄輔臣而鎭撫秦¶
<pb:KR4h0022_WYG_581-16b>¶
人載聚周廟克成千門既啓於建章萬騎仍隨於司𨽻¶
宸居復正懸法更高又非蒙昧之才所能施展荷𤣥(一/作)¶
(景/)貺而寜參天力奉清光而徒和山呼無補艱難方懐¶
慙懼詎謂聖慈忽被異數仍加賞優而欲舉何功典重¶
而将言何事况乎真食尤曰寵榮輕行於富庶之秋皆¶
期必稱尚屬於艱難之日焉可非宜伏冀聖慈必收殊¶
渥臣某無任仰望逼切懇悃屏營之至¶
　　　代中書孫相公謝登庸表　　前　人(乾寧/二年)¶
<pb:KR4h0022_WYG_581-17a>¶
臣偓言伏奉今月某日制命授臣中書侍郎同中書門¶
下平章事者渥澤自天怔忪無地臣某中謝臣聞佐天¶
子理隂陽撫四夷遂萬物者宰相之職也然而能經國¶
則可以佐天子達化源即可以理隂陽善柔服可以撫¶
四夷適方圓可以遂萬物今臣才非經國智昧化源不¶
知柔服之謀未達方圓之道使之執政必致曠官伏惟¶
皇帝陛下與天同覆與日合明有言必訪於芻蕘有用¶
必搜於林藪今者初當出狩且欲興戎脩至徳以弭災¶
<pb:KR4h0022_WYG_581-17b>¶
動神機以伐叛復亨否運昭告𤣥穹是宜愼擇賢良光¶
輔睿哲臣志雖懋學器異混成但為章句之徒莫應權¶
衡之任陛下明恩委照聖鑑洞開㧞於駁正之司置在¶
仰成之地越諸彛典授以洪鈞空驚行潦之流忽載大¶
川之檝遭逢獨異寢寐終疑願廻非次之榮且降可行¶
之命立朝在野必有其人省已捫心莫知所措臣某無¶
任感恩荷聖兢懼屏營之至¶
　　　代陸相公謝再入表(昭宗/)　　前　人(光化/二年)¶
<pb:KR4h0022_WYG_581-18a>¶
臣扆言臣昨蒙恩制除授中書侍郎同中書門下平章¶
事今日面宣聖㫖不令更有陳讓者臣聞虞舜成湯之¶
為君也舉臯陶伊尹之賢處補衮宰衡之任不仁自逺¶
大道甚夷上可致君下可遂物相須之用古策具書獲¶
彼寵靈再當燮理仰成之重内省至難披肝膈之所藏¶
冀封章之可達煩言無取睿睠莫廻親奉清光復傾丹¶
懇讓不容於稽首進何務以沃心臣誠憂誠感頓首頓¶
首伏惟尊號皇帝陛下濬哲守文高明立極廣好問則¶
<pb:KR4h0022_WYG_581-18b>¶
裕之美推任賢勿貳之誠思舉直以化人待封比屋念¶
偃兵而屈己欲拜昌言是宜愼擇濟川博求在野並稷¶
契之稱前代若姚宋之賛本朝使竭謨猷以光輔弼臣¶
器殊王佐質謝卿才常念立身但希承嗣未曉必聞之¶
政合居不急之官雖臨事秉心如秤敢期於輕重而自¶
天率性佩弦亦戒於因循頃者徒幸遭逢且乖斟酌既¶
塵公餗果驗素飱旋叨就列之榮毎荷匿瑕之道今者¶
忽流霑澤又執洪鈞信夣寢(一作/寐)之難期詎蓍龜之可¶
<pb:KR4h0022_WYG_581-19a>¶
卜頃雖當軸竊類代庖是非誠畏於人言去就敢違於¶
君命中台不耀先慙箕斗之光元首自明何効股肱之¶
力銜恩匪稱揣分彌憂詞不盡於抽毫淚空知於承睫¶
負戴聖造辭莫能揮臣某無任感激榮抃屏營之至謹¶
言¶
　　　代史舘王相公謝監脩國史鹽鐡使表(昭宗/)¶
　　　　　　　　　　　　　　　前　人(乾寧/四年)¶
臣博言伏奉今月某日制書加授臣門下侍郎監脩國¶
<pb:KR4h0022_WYG_581-19b>¶
史充諸道轉運鹽鐡等使者進當辨色動乏書思寵光¶
忽降於昭回循揣空知於隕越中謝臣聞可衛社稷謂¶
之大臣有利國家是為公輔大臣所以能經濟公輔所¶
以竭訏謨儻昧於斯則同備位臣為儒孤陋守嗣陵遲¶
既無稽古之勤止望易農之仕安敢苟求進達濫買名¶
聲但任顓愚獲逢濬哲聨叨服冕遽至秉鈞而莫貢昌¶
言多隳庻績復致省方之難皆由失職之愆且合自拘¶
敢期策免陛下克固知臣之鑒毎推責己之誠雖罷爕¶
<pb:KR4h0022_WYG_581-20a>¶
調猶當節制捧彤弓而欲去尚抱憂心指金鉉以復留¶
終廻宸睠輔相之委近代所無不才何補於股肱有感¶
徒深於骨髓伏遇陛下勃興景祚丕變公朝掃蔽日之¶
浮雲納投水之堅石應機之急當宁不違從諌之明轉¶
圜未速仰觀奮發實在斯須聖政惟新墜章咸舉宜求¶
耆碩共致承平今臣曲被睿慈仍加霈澤黄樞正秩青¶
史專脩兼司運漕之權俾集牢籠之利屏躬承命俛首¶
退思固合避賢唯憂致寇保其終始賜以安全陛下且¶
<pb:KR4h0022_WYG_581-20b>¶
許乞骸不令覆餗徇公為理擇善任人幸非伯石(一作/安石)¶
(非/)之情敢待召平之說且移盛寵别授通材顧叶澄清¶
仍資庻富而近臣遽降(一作近/遽辭免)聖㫖重臨難陳固讓之¶
辭唯勵恪居之志雖多言可畏垂黈纊而有所不聞而¶
内省堪憂補𤣥衮而何能自効臣某無任荷恩榮耀兢¶
載怔忪之至¶
　¶
　文苑英華卷五百八十二¶
