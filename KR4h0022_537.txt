# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:53.699476
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷五百三十八
<pb:KR4h0022_WYG_537-1a>¶
欽定四庫全書¶
　文苑英華卷五百三十八　宋　李昉等　編¶
　孝感門十七道¶
　　墳樹有甘露判四道　　紫芝白兎判一道¶
　　紫芝白兎由刺史善政判二道¶
　　男取江水溺死判四道　孝女抱父屍出判一道¶
　　不除姊喪判一道　　　居喪年老判一道¶
　　賣宅奉塟判一道　　士用大夫禮葬父判一道¶
<pb:KR4h0022_WYG_537-1b>¶
　　不用父言殉𦵏判一道¶
　　　墳樹有甘露判¶
楚州申殷賢喪親負土成墳甘露降樹芝草生廬青鸞¶
鎮集白鹤(一作鵠/通用)翺翔縣令張徳以為孝感刺史欲旌¶
表郷人梁静告國家祥瑞¶
　　　對¶
殷賢所親云喪罔極纒哀集荒蓼以崩心攀寒松而泣¶
血既流悲而遶墓遽結欷以成墳所以白鶴青鸞靈芝¶
<pb:KR4h0022_WYG_537-2a>¶
甘露翔集墳塋之際降生廬樹之間善應類彰禎符洊¶
至所感雖因孝致論孝亦感皇風旌以門閭實將無媿¶
告以祥瑞良亦有疑¶
　　　對¶
楚州淮海北距江水南濵挹桐栢之遥源酌柴桑之逺¶
𣲖人沐無為之化家覃孝里之風殷賢志切茹荼誠深¶
負土故得靈芝三秀如馬如龍甘露載垂為珠為玉鳴¶
琴邑宰先以檢尋集竹州司欲加旌表但飡和飲徳日¶
<pb:KR4h0022_WYG_537-2b>¶
用猶迷舞鶴翔鸞天心有屬瑞允彰於周徳孝因感於¶
殷賢梁静雖陳還宜凖此¶
　　　同前¶
殷賢名編澤國業預封人荷聖皇東户之期感孝子南¶
陔之詠仰攀風樹俯蹈寒泉同王裒之手藝松栢比平¶
原之躬修墳墓哀哀之性切切逾悲孝徹幽明祥聞動¶
息故得春芝列秀曉露凝甘青鸞廻入鏡之容素鶴舉¶
聞琴之翼縣寀檢尋非謬州端勘亦不虗静是郷人親¶
<pb:KR4h0022_WYG_537-3a>¶
來投告以為盛瑞咸屬國家但以子輿之冠前詢烏集¶
休徵之屋(一作/室)復見魚游則殊貺之來誠闗於至化而¶
楚州申狀亦符於孝感事縁奬勸理合申明眷彼門閭¶
固須旌表¶
　　　同前　　　　　　　　　　劉　憲¶
殷賢名編荆楚行逹神明實禀先賢之風遍聞至孝之¶
感甘露降其樹還同淚栢之林芝草生其廬即在&KR0230;苫¶
之室雖禎祥驟委諒神理無欺而謗議是興為郷人所¶
<pb:KR4h0022_WYG_537-3b>¶
惡且求諸故事抑有前聞率土莫非王臣含靈皆用天¶
道通論則歸於有國析理則存乎其人以匹夫之感皆¶
為王者之瑞則皇天所相何彰孝徳之深梁静湏正刑¶
書刺史不煩疑惑¶
　　　紫芝白兎判¶
懐州申衛士楊建徳被差鎮勑到之後母亡遂廬墓側¶
哀毁乃有紫芝生白兎來馴州司請加旌表廉察以為¶
避鎮科罪¶
<pb:KR4h0022_WYG_537-4a>¶
　　　對¶
橫戈出塞雖五校之嚴䂓主奠臨喪亦十倫之重制建¶
徳身叅戎旅名列材官負羽𦝫鞬將馳邉戍枯魚銜索¶
旋廹私庭瞻大樹於轅門痛風枝之不静聽嘶驂於戎¶
幕感隙駟之難留燕雀之心已纒於罔極熊羆之效未¶
遑於載馳詳甲乙之科無虧典禁推忠孝之道何爽公¶
私既而匍匐墳埏充窮隴隧霜露之思義貫天經精感¶
之徵遂彰靈應白兎呈貺背三窟而來馴紫芝符祥對¶
<pb:KR4h0022_WYG_537-4b>¶
九莖而擢秀州司請加褒異錫類之儀載光使局作此¶
科䋲昧禮之情何甚聖朝孝理史官自合發揮楊建至¶
誠門閭固宜旌表¶
　　　紫芝白兎由刺史善政判¶
岳州人王懐俊㓜䘮二親廬于墓側負土成墳至孝潜¶
通屢呈祥瑞其地内生芝草兼白兎刺史元利濟仁明¶
訓俗善績著聞亷使以為由刺史録奏懐俊不伏¶
　　　對　　　　　　　　　　　高思元¶
<pb:KR4h0022_WYG_537-5a>¶
天經地義聖人不加通幽洞冥神心必應懐俊㓜傾怙¶
恃早摽孝徳無窮之思已結於㨕書孺子之感更纒於¶
匣扇既而日月有時爰從筮宅墳塋是託俄見葺廬馬¶
鬛新封牛岡載闡有同文讓栢逕栖烏還類許孜蒿埏¶
集鴈故得皎皎仙兎孕質而呈祥藹藹靈芝抽莖而表¶
瑞豈以劉家之堇止出於生前王氏之魚不彰於死後¶
此由聖皇御㝢恩覃錫類神靈滋液品物昭蘇純仁蹈¶
於二儀禎符效於萬象假使六條闡化千里宣風侔郭¶
<pb:KR4h0022_WYG_537-5b>¶
賀之深仁嫓劉寛之善績何禎祥之所及豈徵應之所¶
臻廉察推功妄塵旒扆懐俊不伏徒勞漫訟莫大之孝¶
何以自安¶
　　　同前¶
孝通神明誠感天地烏馴兎擾聲髙曩傳芝秀堇榮事¶
藹前史嘗聞其語豈獨古人王懐俊性實由&KR0454;行非外¶
奬風樹不静遽軫攀栢之哀陟屺無望終纒負土之感¶
豈惟弔賔驚鶴故已祥霄集鴈遂使金英孕彩奪神葉¶
<pb:KR4h0022_WYG_537-6a>¶
於芝田玉毳含暉接仙毫於麗魄斯固仁聖有道至徳¶
潜通兆庶沐化以自效動植乗休而相感非借瑞於閭¶
里不乞靈於郡縣而利濟仁明不問喬卿之徳察(一作/刺)¶
使風績未見王褒之頌掠美竊譽在濟雖是有心假應¶
移禎於使無宜妄察昔聞讓善今見争功貪天之誠頗¶
同於往責無伐之願亦&KR0549;於前事但論孝則義歸光國¶
於師則不許讓仁與其抑俊而揚濟未若捨貴而褒下¶
任雖通廣孝實因心許與一介之人豈累六條之政既¶
<pb:KR4h0022_WYG_537-6b>¶
繼録奏湏更申聞勸奬之䂓竊將合序¶
　　　男取江水溺死判¶
顧乙從母所好令男十五里取江水溺死不為之服¶
　　　對¶
孝乃因心禮從適變惟彼顧乙徳合天地甘㫖必在於¶
無違承顔克遵於不匱瞻言愛子取汲長江庶南陔之¶
不虧豈東流而永逝掌玉茲碎庭蘭坐歇顧斯惟疾之¶
憂恐阻長筵之樂既不彰於枲服誠有切於斑衣雖失¶
<pb:KR4h0022_WYG_537-7a>¶
禮入刑合寘彛典而割情循飬庶可權宜既竭姜詩之¶
孝無寘蕭何之律¶
　　　同前¶
顧乙行繼人志譽美天經嘗申不匱之誠毎竭服勤之¶
養母以不甘井汲好味江流爰將植杖之男當其抱甕¶
之役異曹娥之父無復還屍均屈原之妻空餘往恨緬¶
曕前誥既有同於姜詩詳彼舊章亦何殊於庾季雖云¶
不服欲寘何辜¶
<pb:KR4h0022_WYG_537-7b>¶
　　　同前¶
立身之道忠孝為先訓俗之䂓䘮紀攸重所以王祥王¶
覽閔損曽參曉於九族傳諸萬古顧乙芳摇美箭業嗣¶
良弓挹至孝之清猷得隨時之大義母之所好志必無¶
違嘉旨精誠乃臻異物長江汎濫取汲何功孝情至切¶
於求魚䘮制奚遵於䑛犢欲遵寕戚恐阻承顔所以僶¶
俛于懐幽哀宻念憶將鶵之曲不忍聽琴對驅蚊之宵¶
更勤扇枕眷彼純至足以揚名逝者如斯男何不吊三¶
<pb:KR4h0022_WYG_537-8a>¶
殤之服誠合切於哀情五禮之文貴取順於顔色既循¶
姜詩之孝難科漢尉之刑¶
　　　同前¶
顧乙依仁植性履孝因心生我之義方深倚廬之思何¶
極(一竹/切)扇枕温席造次無違候旨承顔欽從所好屠鷄¶
留膳不為執友之賢求鯉探泉兼入隣家之饌順慈親¶
之旨忘愛子之勞屬以廻浦生風長江起浪因茲汲引¶
遂見沉淪乙類姜詩無復㺯璋之念男同精衞空摇(一/作)¶
<pb:KR4h0022_WYG_537-8b>¶
(存/)銜石之悲不服以殤初疑越禮苟全於孝取叶隨時¶
既有符於古風恐難寘於令典¶
　　　孝女抱父屍出判¶
錢塘人孫戩少以迎濤為事因八月迎濤(一作/潮)乗船衝¶
濤船覆至死戩女媚容巡江哭以𤓰設祭因而自投江¶
水抱父屍出縣司以為純孝欲立碑州司不許乃禁媚¶
容數日(一作/月)¶
　　　對¶
<pb:KR4h0022_WYG_537-9a>¶
海水有期三秋必壯江濤可望八月湏迎孫戩既曰篙¶
工是稱舟子自言習水不慮驚風豈知白馬俄奔空邀¶
伍相青鳬坐覆忽識馮夷應同罔象之神頗異吕梁之¶
子媚容悲纒枕草志切投牋忽以祠𤓰何殊薦艾(疑作/芰)¶
衘心似石寜怕海童泣淚如珠即追泉客初均洛媛持¶
弱態以陵波竟學曹娥抱沉骸而出浪論情足為純孝¶
撫事不媿褒揚未題黃絹之詞先寘𤣥縲之罪州司滯¶
獄法恐不然縣請立碑理應為當¶
<pb:KR4h0022_WYG_537-9b>¶
　　　不除姊喪判¶
得丙有姊之䘮合除而不除或非之稱吾寡兄弟不忍¶
除也¶
　　　對¶
䘮雖寜戚禮且節哀俾不足與有餘必跂及而俯就丙¶
愛深血屬禮過時制興鮮兄之嘆情既鍾於孔懐及居¶
姊之䘮服將除而不忍雖志崇敦睦而事越典彛况僥¶
貴適中哀不在外宜抑情而順變多奚以為苟在禮而¶
<pb:KR4h0022_WYG_537-10a>¶
或踰過猶不及請遵仲尼之訓無執季路之辭¶
　　　居䘮年老判¶
得丙居䘮年老毁瘠或非其過禮丙云哀情所鍾¶
　　　對¶
孝乃行先則當衘恤子為親後安可危身丙䘮則未終¶
老其將至懐荼蓼之慕誠合盡哀廹桑榆之光豈宜致¶
毁所以爰從肉食佳服麻縗况血氣之既衰老夫耄矣¶
縱哀情之罔極君子忍之苟滅性而不勝則傷生而非¶
<pb:KR4h0022_WYG_537-10b>¶
孝因親立節庶畢三年之䘮順變從宜無及一朝之患¶
既虧念始當愧或非¶
　　　賣宅奉𦵏判¶
得丁䘮親賣宅以奉𦵏或責其無廟云貧無以為禮¶
　　　對¶
慎終之道必信必誠死𦵏之儀有豐有省諒欲厚於卜¶
宅亦難輕於慮居丁昊天降㓙逺日叶吉思𦵏具之豐¶
&KR0879;欲俯九泉顧家庭之屢空將鬻三畆愛雖深於䘮死¶
<pb:KR4h0022_WYG_537-11a>¶
義且渉於傷生念顔氏之貧豈宜厚𦵏覽子游之問因¶
合稱家禮所貴於從宜孝不在乎益侈合伸破産之禁¶
以避無廟之嫌¶
　　　士用大夫禮𦵏父判¶
得丁為士𦵏其父用大夫或責其僣辭云從死者¶
　　　對¶
禮惟辨貴孝不貶親是謂奉先孰云僣上丁慶加一命¶
憂及三年㓙降昊天且結茹荼之痛吉從逺日方追食¶
<pb:KR4h0022_WYG_537-11b>¶
采之榮既貴賤之殊宜亦父子之異道同曽元易簀正¶
位於大夫殊晏嬰遣車見非於君子未爽慎終之義允¶
符從死之文辭則有徵責之非當¶
　　　不用父言殉𦵏判(一作嬖妾/為殉判)¶
得甲將死命其子以嬖妾為殉其子嫁之或非其違父¶
之命子云不敢陷父於惡¶
　　　對¶
觀行慰心則禀父命辨惑執禮宜全子道甲立身失正¶
<pb:KR4h0022_WYG_537-12a>¶
没齒歸亂命子以邪生不戒之在色愛妾為殉死而有¶
害於人違則棄言順為陷惡三年之道雖奉先而無改¶
一言以失難致親於不義誠宜嫁是豈可順非况孝在¶
慎終有同魏顆治命事殊改正未傷莊子難能宜忘在¶
耳之言庶見因心之孝¶
　¶
　¶
　¶
<pb:KR4h0022_WYG_537-12b>¶
　¶
　¶
　¶
　¶
　¶
　¶
　¶
　文苑英華卷五百三十八¶
