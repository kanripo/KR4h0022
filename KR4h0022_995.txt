# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:14.744000
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷九百九十六
<pb:KR4h0022_WYG_995-1a>¶
欽定四庫全書¶
　文苑英華巻九百九十六　宋　李昉等　編¶
　神祠二(祈禱/)¶
　　祭江祈晴文一首　　　祭城隍祈晴文一首¶
　　祭龍潭祈雨文一首　　祭蜀先主祈晴文一首¶
　　白帝祠祈雨文一首　　祭皖山神祈雨文一首¶
　　祭呉塘祈雨文一首　　祭漢武帝祈雨文一首¶
　　禱仇王神文一首　　　祈臯亭神文一首¶
<pb:KR4h0022_WYG_995-1b>¶
　　祭城隍祈雨文一首　　鄭州禱雨文一首¶
　　　祭江祈晴文　　　　　　　張　説¶
滔滔大江南國之紀叶靈通氣降福禦災是載方冊代¶
存祀典歲惟秋季邦(集作/苗)稼大熟雨霖猥集農夫未收¶
油油秋稻垂生牙蘖上則粢盛(集作/神威)將廢下則人天(集/作)¶
(心/)何仰公私憂窘靡禱不周祈(集作/訴)爾明靈撤此雲雨¶
欽諸(一作/以)牲幣俟答神休謹以嘉酌脯醢敬崇禋請¶
　　　祭洪州城隍神祈晴文　　　張九齡¶
<pb:KR4h0022_WYG_995-2a>¶
維開元十五年歲次丁卯六月壬寅朔十日辛亥中散¶
大夫使持節都督洪州諸軍事洪州刺史上柱國曲江¶
縣開國男張九齡謹以清酌脯醢之奠敬祭于城隍神¶
之靈恭惟明神懿此潜徳城池是保甿庶是依精靈以¶
康(一作/秉)正直攸好九齡忝牧兹郡敢忘在公道雖隔於¶
幽明事或同於表裏今水潦所降亦惟其時而淫雨不¶
止恐害嘉榖榖者人之所以為命人者神之所以有(一/作)¶
(為/)祀祀不可以為利義不可以不福闔境山川能致雲¶
<pb:KR4h0022_WYG_995-2b>¶
雨豈無節制願逹精誠以時弭災無或失稔則理人有¶
助是有(集作/所)望於神明尚饗¶
　　　祭龍潭祈雨文　　　　　　唐　次¶
維年月日謹以清酌之奠致祭于清江石門之龍潭曰¶
惟龍圖全其軀以安其居庇祐蠙獺馴擾龜魚龍之道¶
也興致雲雨鼓動雷霆稔此蒸人助我發生龍之用也¶
全其軀莫若靈兹潭安其居莫若庇兹土龍生雲霧雲¶
能施雨雨雲感召黎元鼓舞既慶成熟而無癘疵也今¶
<pb:KR4h0022_WYG_995-3a>¶
歲旱暵金石將流水不潤下江不勝舟穜稑皆萎稂莠¶
滿野雷隱隱而有聲雨垂垂而不下名山大澤颻(疑/)浮¶
野馬唯龍獨潜兹潭澒洞泓澄水面如紙纎雲不生邃¶
宫固護重門晝扄不克民望不歆我誠若旱氣滌滌秋¶
成莾鹵自利深淵乖張嬾旅我當涸龍之潭露龍之䖏¶
跨龍之脊鞭龍之股俾之揚雲而大其雨是則人役龍¶
也非龍徳於人若果我懇懐酬報當極投以金龍増以¶
石玉潜鼉皆血翔鷰盡炙其餘馨美亦滿瑶席嗚呼初¶
<pb:KR4h0022_WYG_995-3b>¶
薦至誠中告直詞未嘗肆力以用其竒惟龍惟靈念兹¶
急急如律令¶
　　　祭蜀先主祈晴文　　　　　前　人¶
年月日某官謹遣某乙以清酌之奠敢昭薦於蜀先主¶
之靈惟靈開業保疆始終此土英聲厚徳實冠於時知¶
人㧞才横出千古仁深運促徂落於兹宫觀雖平廟貌¶
猶在歲時水旱皆薦馨香徳惠於人人仰其徳氓心吏¶
意小大皆䖍今夏潦逾旬洪波四漲邑屋有墊溺之懼¶
<pb:KR4h0022_WYG_995-4a>¶
麥禾有淹浸之危而急浪奔流漸㐮髙嶺某奉詔守郡¶
政化未敷懼其災沴以病稼穡敬奠𤣥醴又燔薰香庶¶
以精誠感於明徳使神明之佐騁其智英勇之將奮其¶
怒以遏雷霆之震以㓕漂蕩之聲鏡洗層霄百物蓁茂¶
濕雲不泄隂霓潜收開此晴霽以欽神化祈而有應大¶
報牲牢伏惟尚饗¶
　　　白帝祠祈雨文　　　　　　前　人¶
維年月日謹以清酌之奠敢昭薦於公孫帝之靈帝以¶
<pb:KR4h0022_WYG_995-4b>¶
雄傑之度遇雲雷之屯思翼中夏遂荒南土覧江山之¶
積岨惣威武以鎮衛高築雉堞遂城於兹慿秋方肅殺¶
之名阨硤口崩騰之險邦人敬仰永餙閟宫水旱之災¶
每歲祈禱而斯應福及黎庶今大火已流商風始至時¶
方旱暵稼穡如燔敢以精誠用祈明哲庶滂沱大霔匪¶
夕而朝酬報之盛冀填瑶席¶
　　　祭皖山神祈雨文　　　　　獨孤及¶
年月日朝散大夫檢校司封郎中兼舒州刺史充當州¶
<pb:KR4h0022_WYG_995-5a>¶
團練守捉使賜紫獨孤及奉勑以清酌之奠敢昭告於¶
皖山神之靈頃縁亢陽不雨粢盛將敗以人願乞靈於¶
神謂必肸蠁遄錫(集作/賜)介福俄以浹日未䝉降衷潤礎¶
不御(集作/徴)觸石無望稼穡盡瘁溪澗將竭豈有悔怒將¶
為毒痛不然何曠(集作/瘨)我以旱使滌滌至此今元元怨¶
咨皇帝旰食下罪已之詔崇羣神之祀將以敬恭之懇¶
徼福(集有/于字)明神神其沛然廻慮驟降以雨使枯苗復生¶
饑者得食上以應聖主乾乾之心下以副萬人顒顒之¶
<pb:KR4h0022_WYG_995-5b>¶
望是人性命與神存亡敢不以大牢小牢剛鬛鶂(集作/翰)¶
音之薦以為明祀以報純嘏若猶固隂蓄藴冲冲如初¶
(集作陽固隂/蓄藴冲如初)神則不明下人將何頼亦當撤馨香(集作/惟馨)¶
之奠寢嚴禋之儀祭禮興廢在此一雨敢固陳告庶無¶
神羞尚饗¶
　　　祭呉塘神祈雨文　　　　　前　人¶
年月日朝散大夫檢校司封郎中兼舒州刺史獨孤及¶
謹以清酌之奠敢昭告於呉唐之神(二字集作/神之靈)山作靈¶
<pb:KR4h0022_WYG_995-6a>¶
鎮神實司之人作神主及實尸之神非人罔以薦馨香¶
人非神罔以降福祥馨香不薦伊人之尤福祥不降亦¶
神之羞及剖符為邦今二年矣制節謹度不敢怠遑庶¶
逃(集作/無)罪悔以奉禋祀祭未豐㓗政或頗纇守實及責¶
(集作實/及之責)非人之&KR0317;惟神祐之俾大有年今盛夏旱蒸五¶
稼將枯田畯訴號靡知其辜明神豈不降鍳下土油然¶
為雲濡然為(集作/作)雨使萬人歡康百榖阜滋灑我公田¶
遂及我私我京我庾維萬維億豈伊人粒神亦血食衆¶
<pb:KR4h0022_WYG_995-6b>¶
心顒顒非歲曷望望之濟否惟神所相尚饗¶
　　　祠漢武帝祈雨文　　　　　沈亞之¶
維長慶三年正月已已櫟陽尉沈亞之承命於大京兆¶
以歲旱用乾肉清醪恭祀於漢武皇帝之祠下因巫人¶
以逹其祝語嗚呼隂陽水旱其司唯神五行六氣神得¶
而均如愆作災神何為仁惟神昔帝漢日何祥不臻雍¶
熈滂洋其甘露麒麟(集作/騏驎)人荷為澤亦仰如春氣配高¶
明歿為神君(集作歿/而為神)非不漏誅屈抑不伸(集作居漏必/誅居抑必伸)¶
<pb:KR4h0022_WYG_995-7a>¶
今者獻陽始歲亢而為屯草木蔽萌塞脉沈津不蒸不¶
洩逾于十旬雨師恡(集作/慢)傲尸違不賔潜深踞(集作/驕)髙¶
枯此下人風伯囂戲簸陶濃塵潰為凝霾坌若頺雲鴻¶
混突渤上䝉無垠掩蔽光明以垢春晨彼風伯雨師皆¶
神所司處位不職荒役不祗神假之權使之胡(集作/用)為¶
上帝如怒其殃孰罹神明胡不督其(闕/)　　　(集作/欺)壊¶
法者戮後期者笞然後隂凑陽蒸雨膏以時發生有涯¶
農力有施今官庶併誠䖍䖍於祠集於宫室鼔舞弹吹¶
<pb:KR4h0022_WYG_995-7b>¶
神其聽之無敢苟祈¶
　　　禱仇王神文　　　　　　　白居易¶
維長慶三年歲次癸卯八月癸未朔十七日已亥朝議¶
大夫使持節杭州諸軍事守杭州刺史上柱國白居易¶
謹遣朝議郎行餘杭縣令常師儒以清酌之奠敬祭于¶
仇王神嘗聞神者所以司土地主山川率禽獸福生人¶
也餘杭縣自去年冬逮今秋虎暴者非一神其知之乎¶
人死者非一神其念之乎居易與師儒猥居牧守慙無¶
<pb:KR4h0022_WYG_995-8a>¶
政化不能使渡江出境是用居䖍告於神惟神廟居血¶
食非人不立則人神之主也獸神之屬也今縱其屬殘¶
其主於神何利焉於人何辜焉一告之後神其有知即¶
能耀靈申威伏猛禁暴是人之福幸亦神之昭昭若人¶
苦不聞獸害不去是無神也人何望焉嗚呼正直聦明¶
盍鑒於此尚饗¶
　　　祈臯亭神文　　　　　　　前　人¶
維長慶三年歲次癸卯七月癸丑朔十六日戊辰朝議¶
<pb:KR4h0022_WYG_995-8b>¶
大夫使持節杭州諸軍事守杭州刺史上柱國白居易¶
以酒乳香果昭告于臯亭廟神去秋&KR0317;陽今夏少雨實¶
憂災沴重困杭人居易忝奉詔條愧無政術既逄&KR0317;序¶
不敢寧居一昨禱伍相神祈城隍祠靈雖有應雨未霑¶
足是用選日祗事敬請於神恭聞明神禀靈於隂祗資¶
善於釋氏聦明正直㓗靖慈仁無幽不通有感必應今¶
則齋心䖍告神其鑒之若四封之間五日之内雨澤霈¶
足稼穡滋稔敢不増脩像設重薦馨香歌舞鼔鐘備物¶
<pb:KR4h0022_WYG_995-9a>¶
以報如此則不獨人之福亦惟神之光若寂寥自處肸¶
蠁無應長吏䖍誠而不答下民顒望而不知坐觀田農¶
使至枯悴如此則不獨人之困亦惟神之羞惟神裁之¶
敬以俟命尚饗¶
　　　祭城隍神祈雨文二首　　　杜　牧¶
下土之人天實有之五榖豐實寒暑合節天實生之也¶
苗方甲而水湮之苗秀早而旱莠之饑則必死天實殺¶
之也天實有人生之孰敢言天之仁殺之孰敢言天之¶
<pb:KR4h0022_WYG_995-9b>¶
不仁刺史吏也三歲一交如彼管庫敢有其寳玉如彼¶
傳舍敢治其居屋東海孝順(集作/婦)吏寃殺之天實寃之¶
殺吏可也東海之人於婦何辜而三年旱之刺史性愚¶
治或不至厲其身可也絶其命可也吉福殃惡止當其¶
身胡為降旱毒彼百姓謹書誠懇本之於天神能格天¶
為我申(集作/升)聞¶
　　　二¶
牧為刺史凡十六日(集作/月是)未嘗為吏不知吏道黄境隣¶
<pb:KR4h0022_WYG_995-10a>¶
蔡治出武夫近五十年令行一切後有文吏未盡削除¶
伏臘節叙牲醪雜湏吏僅百輩公取於民里胥因縁侵¶
竊十倍簡科民費半於公租刺史知之悉皆除去鄉正¶
村長強為之名豪者户之得縱強取三萬户中多五百¶
人刺史知之亦悉除去蠒絲之租兩耗其二銖租(集作/稅)¶
榖之賦斗耗其一升刺史知之亦悉除去吏頑者笞而¶
出之吏良者勉而進之民物吏錢交手為市小大之獄¶
靣盡其詞棄於市者必守定令人口(集作/户)非多風俗不¶
<pb:KR4h0022_WYG_995-10b>¶
雜刺史年少事得躬親疽抉其根矣苗去其莠矣不侵¶
不蠧生活自如公庭晝日不聞人聲刺史雖愚可曰無¶
過力短不及恕亦可也殺亦可也穉老孤寡指苗燃鼎¶
將穗秀矣忍令萎死以絶民命古先聖哲一皆稱天舉¶
動行止如天在旁以為天道仁則福之惡即殺之孤窮¶
即憐之無過即遂之今旱已乆恐無秋成謹具刺史之¶
所為下人之將絶再告於神神其如何¶
　　　為舍人絳郡公鄭州禱雨文　李商隠¶
<pb:KR4h0022_WYG_995-11a>¶
年月日鄭州刺史李某謹請茅山道士馮角禱請於水¶
府真官伏以旱魃為虐應龍不興困杲日於詩人苦宻¶
雲於易象生物斯瘁民食攸囏某叨此分憂俯慙無政¶
爰求真侣䖍禱隂靈減哺表勤褰帷引咎伏乞下通滎¶
播上導天潢合為膏澤之原用息藴隆之患其於効信¶
敢或逡廵暴露託詞焦勞結慮泉間候氣樹杪占風惟¶
望玉女之披衣敢駭商羊之鼔舞竊希𤣥感聽察丹誠¶
　¶
<pb:KR4h0022_WYG_995-11b>¶
　¶
　¶
　¶
　¶
　¶
　¶
　¶
　文苑英華巻九百九十六¶
