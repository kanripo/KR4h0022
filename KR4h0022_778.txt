# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:03.902075
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷七百七十八
<pb:KR4h0022_WYG_778-1a>¶
欽定四庫全書¶
　文苑英華巻七百七十八　宋　李昉等　編¶
　宫闕下　　　城邑附¶
　　乾元殿頌一首　　　新廣雙城門頌一首¶
　　蘄州新城門頌一首¶
　雜頌上¶
　　馬寶頌一首　　　　神雀頌一首¶
　宫闕下¶
<pb:KR4h0022_WYG_778-1b>¶
　　　乾元殿頌(并/序)　　　　　　　王　勃¶
臣聞鵬霄上廓瓊都開紫帝之庭鰲紀下清珍野闢黄¶
靈之舘兼山配極照鸞闕於霞標薦水涵元湛驪宫於¶
霧壑斯則神徴語恠功潜鳥跡之初理渉非經道昧鶉¶
居之始授鳳書而稽碧落仙構罕存按龜籙而質黄圗¶
金模間起粤若風移處闇增巢恢火運之機業拒嚮明¶
上棟括河圗之奥三堦布政詠匪日於靈臺百堵陳詩¶
頌斯干於考室亦有黄軒瞰月樵門頺九洛之功璿闥¶
<pb:KR4h0022_WYG_778-2a>¶
排煙牧野構三河之酷御燕臺而臨北極缺王度於祈¶
招列雲閣而拒南山隕黄謨(一作/謀)於軹道然則卑宫䘮¶
禮采椽輕四海之尊豐屋延災栢梁非萬乗之有雖因¶
時立事奢儉殊流而𢎞道在人興亡迭(一作/逓)運靈光末¶
造不窺九室之榮景福宏規猶擁三方之舋聞(一作/瞻)風¶
舊史逮曹馬而無譏觀跡故墟歷周隋而未得自我唐¶
太陵遷構均五方於鶴几之前中野凝圗調六氣於虬¶
牀之下坐圭臺而清俯仰晷緯齊明臨鼎邑而重威靈¶
<pb:KR4h0022_WYG_778-2b>¶
雲雷合響得𤣥功於大壯其至在茲乎我大唐鷄渾制¶
極樹神宰而制山河鶴䜟裁儀闢太虚而有天地黄精¶
吐瑞潜龍苞象帝之基紫氣禎(一作/頽)祥鳴鳳呈真王之¶
表髙祖太武皇帝虹星湛色開寶胄於金壺蛟電凝隂¶
發皇明於石紐白蛇宵斷行移海岳之符蒼兕晨驅坐¶
遘雲雷之業屬東隣委馭扇虐政於叢祠北拱隳尊紊¶
皇圗於寶極蜚鴻集野瞻烏鮮投足之因青牘(疑作犢/青犢光)¶
(武時/賊也)嘯風羣鹿無擇音之所天街五裂截鯨浦而飛芒¶
<pb:KR4h0022_WYG_778-3a>¶
地紐三分觸螯山而按節𤣥虬在御掃圻甸而廓星都¶
黄鳥分麾動扶摇而駭雲陣鑣官杖鉞跨髙陌而登元¶
轡野韜戈陟圯壇而擁號皇圗不恃聖人追巻領之風¶
神器無私(一作/移)才子奉褰裳之運太宗皇帝雲房揖契¶
壓麟璽於庭軒雷渚翔英擾龍鈴於髙席(一作/周鎬)八能(一/作)¶
(龍/)亨運抗鵷邸而杖朱髦十亂恢基臨鶴州而擁黄鉞¶
唐雲秘族潜開白水之徴代景廻輪光踐丹丘之運權¶
輿象緯削茅社而建瓊祧草昧風雲席羅圖而創璿厯¶
<pb:KR4h0022_WYG_778-3b>¶
紫庭合粹括宇宙於宸襟丹扆凝尊運陶鈞於寶思摛¶
碧霄而錬石上清耀魄之宫詔寰海而捐珠俯睇陽侯¶
之室功驅偃伯頓鶚視於華封道被来王静龍吟於武¶
庫𤣥樞上運卜年開累聖之符丹竈昇遐遺範敞謀孫¶
之畫皇帝陛下椒庭襲慶曜璿蕚於霞庒蘭殿分休湛¶
珠衡於月館道凝瓊鎮下蒼掖而照重熈業峻銅樓憑¶
紫軒而揖羣后環四瀛於舜抱漏蟻覃津栖十景於堯¶
衿巢螟荷照上元開籙寶龜定皇邑之模下武崇基飛¶
<pb:KR4h0022_WYG_778-4a>¶
龍錫帝臺之構貞明啟運齊(一作/齊)玉鏡於鸞門易簡成¶
功偃銅符於鶴仗(一作/帳)懐降尊於襄野大階忘七起之¶
勞念負重於焦原巾席託三危之險臨翠媯而則道天¶
孕時成坐𤣥扈而被圖神超物妙(闕/)　星潯縱淑曳珠¶
紱於銅臯雲野䟽祥抗瓊枝於桂浦素蟾登慶六虚充¶
牝馬之貞丹雀御林三雅合闗雎之好璿宫夜静居龍¶
&KR0955;而調元金房晨開御鴛階而緝化芝庭楫訓逺清和¶
鳳之儀蘭珮承風競峻當熊之節皇太子承雲紫座翊¶
<pb:KR4h0022_WYG_778-4b>¶
八柱於乾維湛粹青衢揖三樞於地户黄離踵曜太陽¶
分銑樹之輝蒼震薦音少海控銀河之色鶴筌飛奏想¶
丹駕於瓊山鮑爼捐芳齒𤣥冠於寶序彤闈問豎禮崇¶
監撫之威黼席興賢義極君親之愛若乃東門䘏𦙍疊¶
仙構於熊山西苑承家導靈波於鴈沼桐珪作瑞鳳毛¶
曜丹穴之英芽壤分維麟距冠𤣥丘之俊㢲宫延粹闢¶
朱柱於娥臺兊野流芬䟽紫蘭於别館頻隈毓範雲門¶
(一作/扄)分戚里之驩覃嶼凝規星閣絶郎官之請雕龍命¶
<pb:KR4h0022_WYG_778-5a>¶
職縱跳澤而驤鱗翠鷃調司順義飈而撫翼月軒宵佇¶
虞谿降璿緯之精震帳晨披姜水洞金韜之賾飛鶴書¶
而抽海狀桂壑於是投綸轉麟斾而揖山容松澗由其¶
削衽軒圗瑞矞泛花綬於鷄林農紀祥炎濯蘭纓於鳳¶
水仙臺俶務三珪銓棘序之風天秩調邦六府變槐衢¶
之典金門獻納縱麟筆於苔牋石館論恩覈龜章於竹¶
槧淹中訪禮蹲龍揚壁水之波稷下談經飛兎躍環林¶
之秀詞庭吐鳳翫鳥跡於春黌書帳翻螢閱蟲文於夏¶
<pb:KR4h0022_WYG_778-5b>¶
閣杏花千畆紺轅照帝藉(一作/磨蜃)之功桑柘三宫𤣥紱降¶
親蚕之禮圓丘上闢奉蒼璧於靈壇方澤下凝列黄琮¶
於寶墠朱絃翠瓉履霜懐四響之尊複霤重檐涓日正¶
三綱之首五靈奔慶冠虵澤於黄樞六祀衘欣颺麟煙¶
於紺席遺弓積慕䖍深太廟之儀執豆推恩道振明堂¶
之禮瑶山廣樂備逸調於宫懸洞庭仙奏納遺歌於帝¶
府九韶分唱后夔清桂序之音六變同和飛鳳掌梧軒¶
之律樽爼折旋之數苞舉隂陽堂庭節奏之規彌綸宇¶
<pb:KR4h0022_WYG_778-6a>¶
宙靈襟索隠控風伯於詞林睿想鈎深詔天吳於筆海¶
神窮獨照傍探赤水之珍思洽幾深逈冩丹谿之韻金¶
壇紫露映銀籀而翻華瑶林白雪藻瓊章而吐絢蟬機¶
樶化銅渾將九聖齊懸虬箭司更銀漏與三辰合運爽¶
鳩分職素雲頺鳥啄之祥神獬闗司𤣥水照龍顔之則¶
黄沙鞠草剗叢棘而遷訛丹石滋苔仰甘棠而息訟融¶
臯再稔方聞外戸之謡昧谷千箱坐溢康衢之奏百城¶
煙峙望秋露而乗風千室雲開合霄建而組化彤幃獨¶
<pb:KR4h0022_WYG_778-6b>¶
選熊轓下蘆鴈之祥墨綬分賢犀檢降槐鸞之祉筠驂¶
佇信髦士剖竹而相尋葦杖霑仁鮐叟攀輪而不暇龍¶
蛇可踐野人豐荷杖之驩雞犬相聞城尉輟鳴桴之響¶
五雲抽潤湛芳氣於璿臺六府威殷唱豐歌於銅闕不¶
(一作/嚴)戒而畀東戸恩周動植之津博施而舉南風化偃¶
胎萌之㝢神謀備預儼七萃於丹樞邃畧防㣲肅千廬¶
於紫衛元戎握節黄公授犀闕之圗帝座聞鼙𤣥女薦¶
龍庭之䇿頳柯椑(疑/)刄中權决勝於兩階白羽俄麾善¶
<pb:KR4h0022_WYG_778-7a>¶
陣推亡於四表朱匡反景之域削地弭於文㮰黒山明¶
月之鄉委龍琛於武帳錦軒星鶩控乾絡而觀風繡服¶
霞驚浹神紘而問俗川浮沒羽鯨谿靜丹浦之虞陸薦¶
飛毛熊瓛動青雲之偵銀闗驟雨望紫陌而趨恩鐵幌¶
馳風計彤闈而瀝思赤馬文猨之寶叢積乎郊虞紈牛¶
露犬之貢滿盈乎儲邸青丘畫野不踰征賦之鄉蒼水¶
奉圖未盡隄封之貫且夫緯武經文宏業也含幽育明¶
至誠也混齊六合大功也規模百代昌數也故能襲九¶
<pb:KR4h0022_WYG_778-7b>¶
空而寜庶物劃千里而統諸侯休徴象徳而動嘉符觸¶
類而至風揚晷洽藻乾慶於芳年司節河謙(疑/)藹坤禎¶
於明渚瑶枝結慶泉埃蕩玉盖之文瓊液浮甘天酒綴¶
金莖之色黄麰紫脫凑仙頴於中畿翠萐丹蓂疊靈株¶
於上序駢眸候日漾影䝉池比翰翻風栖光理木祥飛¶
井絡震鱗題瑞朔之元祉絢新郊枵獸紀和年之序具¶
靈篇之絶貺䆒仙諜之殊休天人之際交矣皇帝之道¶
備矣由是三靈物覩扣蘭禁而棲誠九服子来詠蒿宫¶
<pb:KR4h0022_WYG_778-8a>¶
而騁力去奢去甚不矜黄屋之隆匪樸匪雕方順丹墀¶
之請宸規相宅考周舊於靈都睿覽思和獲秦餘於正¶
殿羣臣列陛奏蕭相之遺模天子臨軒採荀卿之故事¶
炎洲八桂簉仙栱於林衡層(一作/岱)畎五松委靈材於梓¶
匠衢宫記範萬機抗九户之尊海孽移琛千欒省十家¶
之費飛㢘巻藹徹煙極而浮甍屏翳收津劃星墟而置¶
槷瑶階百雉光懸寶露之壇瓊壁萬尋影綷崇霞之閣¶
拖虹梁而四注星漢虧於上榮疊雲棟而三休寒暑隔¶
<pb:KR4h0022_WYG_778-8b>¶
於中霤雕楣鶴企沓勢分規繡桷虬奔殊形别起圓璫¶
布藻罄羽璧於狼泉方鏡披蓮孕化璣於蜃浦芝樓對¶
幄重傳五日之風芸閣列錢彩鍜三旬之霧文䟽罩逈¶
隂兎息肩於綺寮翠幌籠霄陽烏鎩翼於珠網豐隆按¶
節下複橑而司階列缺施鞭低叢楹而假道温房佇幸¶
煦芳景於佳辰凉室乗閒凛徂飈於火序金鋪夕照若¶
帝圃之輝瓊英寶綴晨懸類阿房之聚銀燭煙丘碧桂¶
翊珉陛而披香雨岫頳筠夾璿流而颺影九衢翻翠雜¶
<pb:KR4h0022_WYG_778-9a>¶
仙卉於中逵四照霏紅間靈葩於右墄神禽率舞光浮¶
肆夏之軒瑞鳥相鳴響叶鈞天之樂鈎陳宿列儼雙碣¶
於丹霄綺繳霞周闢千門於紫露爾其左扄嵩鎮申侯¶
降太室之禎前枕莘郊伊尹發空桑之秀掲熊山而北¶
眺貝闕猶存覩龜溜而西分瓊臺易接緫交中宇廓川¶
陸而䟽畿竟想善鄰揆風霜而建野然則因秦構極祖¶
宗耀金䇿之符作洛恢基我后創璿居之始援天引聖¶
隔代重暉横紫都而可襲配𤣥宫而非逺故能使神光¶
<pb:KR4h0022_WYG_778-9b>¶
夜燭鏡麟趾於文除仙渰晨華委鸞章於繡礎靈爻宻¶
發八方昭大有之和寶篆潜開六合啟同人之㑹兩儀¶
交慶虚碧墠而翹旌萬㝢披歡指蒼車而候蹕雖青蒲¶
頌徳東朝獻龍鳳之圗而丹極鳴謙南靣動貂羊之詔¶
百神推䇿望璆徑而䖍誠三讓奉符顧瑶壇而肅事龜¶
書吐瑞按五校而分營鳳䇿揚輝翔八鸞而節步帷宫¶
霧轉列芝盖於中天帳殿星離軔蒲輪於大野紫鱗充¶
饋若大帝之共臨素鶴翻華類羣仙之廣宴花開瑞雪¶
<pb:KR4h0022_WYG_778-10a>¶
委瓊饌而調芳綵絢祥雲夾珠旗而曵影功推三祖銀¶
繩勒東岱之威業峻一人金筴奉南山之夀道既成矣¶
𤣥符集矣代既貞矣元勲緝矣運三辰而虚玉柄風兊¶
渙其中孚懸五禮而偃金科雷坎光其作解奔烽舉爵¶
溢仙酒於中衢疊皷分餚浹宸輝於下里吞九重而上¶
運控八聖而遐征翔赤驥而睇風區吟翠虬而掩霄甸¶
隠隠轟轟雷動天驚回輿斜眄而降乎乾元之殿司宫¶
庀職肅坻□而神行掌舎巡方煥巖廊而洞啟赫若朱¶
<pb:KR4h0022_WYG_778-10b>¶
螭負漢而輝横海之鱗黙若蒼鵬架壑而振垂天之翮¶
干官曉次傃銀牓而端簮萬戸宵披候瓊膏而肅帶靈¶
戈列陛天官具三揖之儀雲輅充庭宗伯横(一作/寅)九賔¶
之禮瑶鯨戒響懸猛簴於端闈銅(一作/鐐)狄分形肅嚴扄¶
於左序排紫㣲而立極宸儀冠明后之三俯黄道而披¶
軒仙歴用乾元之九蕩蕩乎何聖人之無外巍巍乎而¶
神功之不窮也臣勃席芳十步企景三冬雖承宣室之¶
談猶窘靈䑓之影仙壇逺秘已多謝於祥鶼大厦初成¶
<pb:KR4h0022_WYG_778-11a>¶
復攀榮於賀雀慨深梁甫終乖捧日之歡恩極甘泉未¶
動凌雲之價神圗不測固流絢於丹縢㣲志可存庶鐫¶
芳於翠琬敢獻頌曰¶
紫扄垂耀黄樞鎮野銀樹霜披珠臺月冩嚮明立極横¶
神廟(一作/廓)社大壯摛爻斯干韻雅(其/一)鶉居化沒徂訛道¶
長瓊構霞明璜軒露敞棄人崇欲違天蠧象南巢不救¶
東鄰長往(其/二)瑶緘考懿金板藏功道凝茅屋業盛蒿宫¶
龍階察祲鵷閣調風推訪華禮酌儉思冲(其/三)懸釐結疊¶
<pb:KR4h0022_WYG_778-11b>¶
傅翼生災千甍嶺接萬拱星開争圗絢侈福極㐫来風¶
寒碣館露慘蘇臺(其/四)十館營秦金房砥室千間架漢韜¶
雲閟日濟惡承危同亡異術傾輈未逺遺墟繼出(其/五)龍¶
川結禍鶴塞稱符塵驚八際霧惨三都穹廬寶極罽幕¶
璿樞司宫墜典掌舎淪圗(其/六)蒼衢毓祉丹丘表聖鳳矯¶
仙樞龍廻寶命道凝金冊功馳玉鏡紫氣抽華黄輝疊¶
映(其/七)神稽鶴䜟迹播鷄渾重光累極翼子謀孫經天緯¶
象就日提元鸞軒湛粹鳳几裁尊(其/八)祥抽紫歴業照彤¶
<pb:KR4h0022_WYG_778-12a>¶
管珍雀朝翻仙蟾夜滿丹墟獻跡青臺墜卵椒閫儀風¶
芝閨奉欵(其/九)登三建緒明兩開儀龍譙霧鬰鵷禁霞披¶
浪分璿渚景峻瑶枝黄扉曉列丹轂宵移(其/十)龜文獵彦¶
麟旌放逸桂客攀榮松賔改律紫鵷開紀丹虬聳秩縱¶
壑搏飈登山捧日(其十/一)功融棘序道備槐庭不仁者逺¶
惟道斯行煙摇墨綬電轉朱軿境懐春翟野散秋螟(其/十)¶
(二/)鄭竹分科燕棠輟諷銅機化極珠囊業洞禮貴丹虬¶
樂調朱鳳珠坰獻寶錦鄉委貢(其十/三)龍闗靜柝鶴塞投¶
<pb:KR4h0022_WYG_778-12b>¶
弦歌呈豹尾舞進鳶肩銅撓(疑/)月斥鐵輞星懸繩幽架¶
險驛霧馳煙(其十/四)霧壇凝紫河宫湛碧翠萐翻飈丹蓂¶
候魄霜均雹散連珠契璧蘤盖籠霏花衢墜液(其十/五)年¶
和政羙化極風調靈臺軫詠考室興謡循圖訪典去泰¶
捐雕道存南面讓屈東朝(其十/六)望雲裁搆籠霄建宇方¶
鏡星離圓璫月聚梓匠傾思林衡授矩畫栱栖煙文軒¶
架雨(其十/七)芝房疊翠桂廡流丹霞張萬戸霧葺千欒重¶
扄駐燠洞牖栖寒神加有叙貺入無端(其十/八)帝圗臨御¶
<pb:KR4h0022_WYG_778-13a>¶
皇僚萃止電㦸揮霜雲旌拒晷紫宫可逼黄街易履鳳¶
礎騰文麟庭抗禮(其十/九)珠泥暢績銀繩鬱契鶴嶺雲明¶
龍壇景惠道超中古功推下濟惟帝惟天惟天惟帝(其/二)¶
(十/)¶
　　　新廣雙城門頌(并/序)　　　　　符　載¶
貞元十四年我常侍鍾陵之政成繇賦均調法令脩理¶
男女小大祗承教化土地千里嗤嗤浩浩莫不剗心化¶
為端良然後覃思閒暇將有改築自我官府至于門臺¶
<pb:KR4h0022_WYG_778-13b>¶
是用乗時洗故作新先是城有贅墉横亘東西盤䕶便¶
地甚曰無壯瞻彼闉闍亦特其門崇未及雉廣不容軌¶
公斸掘平夷垣脩塗壊撤規模巖巖四扉每五夜將旦¶
候吏雲委皷嗚逢逢輷然洞開軒盖絶塵(一作/麗非)而並鶩¶
軍旅擁闗而坌入旗過優游馬不駢蹄(一作旗過不偃/游馬立不駢蹄)¶
徘徊流覧勝氣洋溢改作之致騰凌前人真卓然之思¶
也君子謂公氣冥𤣥極智逰象鬱以盛徳統于大位茍¶
視民之弊吾見其雍閼不和之氣决防潰澤之不若也¶
<pb:KR4h0022_WYG_778-14a>¶
豈復有煩寃滛濫之志漸于風俗哉循跡觀改(疑/)正在¶
於是公嘗自濡翰有所紀叙實恐揮謙休聲不揚小子¶
愚陋賛述銘頌請刻于貞石之隂使新門之績也皇皇¶
然頌曰¶
鍾陵古城隘不工麗譙隙穴廢崇牗右貂作鎮寢(一作/掃)¶
前蹤中央砥平谿䝉籠嚴城朝旦日曈曈髙開四門車¶
馬通此邦此績垂無窮敢紹華藻揚清風¶
　　　蘄州新城門頌(并/序)¶
<pb:KR4h0022_WYG_778-14b>¶
城于防春秋書之重時也城于蘄輿人誦之羙功也何¶
可謂之功曰余得言之矣大唐庚辰嵗秋九月岳卾觀¶
察使御史中丞鄭公前牧于蘄春始佩銅虎符是年冬¶
十一月蔡人不䖍天子詔諸侯之師誅破之我有疆場¶
與人腹背慮禍甚劇為虞落然民大愁恐若㓂暴至是¶
邦(一作/郡)也夙昔無事人傲慢垂百餘祀城隍不張頺墉¶
壊堞僅為平野公乃度舊址量客土備畚鍤嘯丁壯勃¶
焉而興於是謹刀布以索力拷鼛皷以蕩氣嚴進退以¶
<pb:KR4h0022_WYG_778-15a>¶
設令立師伍以程課烝徒雷呼萬鎚星飛誅惰聳勞間¶
無留時凡甲子五癸即崪然城成矣墉髙三雉門容兩¶
轍周廻一千八百四十步門臺睥睨霞赩雲截如崇山¶
斷岸邈不可嚮議金湯者我居首焉日者嗣曹王臯討¶
希烈之叛于此嘗具板榦作為坯築役徒巨億經費稱¶
是樹而復潰卒無能名風俗耉老以為蛟螭靈恠蟠窟¶
固䕶使人不見其績也公躬自省視循理辨物心禱且¶
計輔之至誠遂用堅緻於戱蘄城楚舊封也疆淮蔡邇¶
<pb:KR4h0022_WYG_778-15b>¶
申息地當隘束實生攻奪若嚮時敵者驅鐵衣出穆陵¶
襲我無備摇脛而至即江淮之南吾見其波動矣然俾¶
夫大藩倚(一作/椅)其固屬郡抱其勢千里士庶髙枕而卧¶
㓂不致(疑作/敢)萌彎弓捻矢之意者新城之謂也繇是大¶
君聽民問威聲聞望以公有文武上才秉心塞淵可以¶
防方隅可以握貴權故㧞自倅牧雄居盛府山川幢盖¶
皆舊物也寄任之重夐無其隣夫賢為世出績因時逹¶
㣲新城吾見公之力才事業其堙鬱不揚乎鯫生作頌¶
<pb:KR4h0022_WYG_778-16a>¶
頌以示後辭曰庚辰之嵗鶉首有彗人用五兵維彼蘄¶
下壃及風馬實啟戎情在昔無虞蔑其闉闍埤堞頺傾¶
我公作守恢拓荒舊乃新其城百堵言言四阿孱顔矗¶
如雲平扼衡㨿㑹㓂不敢過生人休戚維茲盛烈遭時¶
而發鴻振芳名我有貞石不追不琢孰聞風聲是用作¶
頌冀茲不朽與日月永明¶
　　雜頌上¶
　　　馬寶頌(幷/序)　　　　　　　梁文簡帝¶
<pb:KR4h0022_WYG_778-16b>¶
皇帝應百姓之心副四海之願復履玉衡還臨億兆天¶
地交泰日月貞明至理惟新隆平方始遐邇壹體中外¶
禔福含生欣欣若耘耰之逢夏雨懐情坎坎譬草木之¶
值春風帝王之道超邁開闢睿聖之功殫歴邃古軒羲¶
不足鑿枘堯舜不足憲章至哉大哉無得而稱也五月¶
丁酉朔絲竹㑹於徳陽之堂(一作/殿)於時日進内宫星次¶
鶉首仲夏之晷稍極陽城之圭𬎼賔之鍾初應潁川之¶
律縉雲旦巻南風晩扇惠氣入帷清隂周宇玉輿雲罕¶
<pb:KR4h0022_WYG_778-17a>¶
照日充庭羽林中權分階列校簮笏成行貂纓在席昭¶
天之樂金石鏗鏘報地之禮威儀肅省詔以馬寶示羣¶
臣太僕効官趣馬掌賛三令五申丞聫事舉八麗四圍¶
給役相趨暉煜金鑣陸離寶勒天地無疆之徳永星致¶
逺之功鸞&KR0008;善鳴龍儀羙稱沸毅權竒之威趨攄抑揚¶
之態足轉驚電眼流含燭霧噴紛霏流沬飄洒數千為¶
夀豈待原蚕之禁萬里一息不藉杜衡之草王良不能¶
控其衡䇿伯樂不能辨其文機方知緫轡崑岑周非善¶
<pb:KR4h0022_WYG_778-17b>¶
馭張樂大野夏有慙徳豈止沉河用璧獨有緑文之稱¶
盛徳在木偏受蒼龍之名至於干將寶劍遥服書鄭之¶
軍蓮花烏玉騰威大海之際况乎馬寶義實踰之方當¶
夙沙自歸滑(疑/)橋屈滕欵闗入塞偃武脩文去病無出¶
師之勞充國罷議邉之畧五律成珍九河如鏡臣謹按¶
瑞應經彌勒成佛經中阿含經覧愚經並稱第三之馬¶
者三千嵗華子云堯漢皆得馬者堯漢皆火徳正斗南¶
方乗徳而至也豈非聖徳汪濊皇風洋溢研機洞元備¶
<pb:KR4h0022_WYG_778-18a>¶
禮逹義是以天不愛道白馬嘶風王澤効祥朱鬛降祉¶
比夫圎蹄方足躑躅在郊風嘯電奔聲(疑/)遨處囿五彩¶
依樹三雀登巢安髣髴於當今弗擬議於休應百辟卿¶
士咸稱萬嵗伊臣不佞結慶雲霄親承詔㫖預觀寶瑞¶
手舞足蹈賛揚不足宴禮斯畢退而作頌其辭曰¶
帝廣運徳欽明儀郊升道形聲徳為軌仁作經璇璣正¶
太階平割五禮和六英開四攝行八政轉輪皇飛行聖¶
愍含識資惠命引蒼生歸法性菩提真般若淨七寶均¶
<pb:KR4h0022_WYG_778-18b>¶
萬邦寜逖惇史觀陳詩域中大唯聖期聞(一作/閒)𤣥妙復¶
孝慈解流澤随因時刑已措績咸熈三農盛九榖滋萬¶
祗恱八神怡律有節厯得天景星曜慶雲連珠為月醴¶
為泉民何幸值皇年乾道應坤馬来度玉闗升玉臺鏤¶
錫煥鸞鑣廻槃雲轉堞塵開千天駟百龍媒永伏皁掃¶
騊駼秣瑶粟委芳芻九夷欵四表清甿胥樂輿頌興¶
　　　神雀頌(并/序)　　　　　　　　許善心(隋開皇/十六年)¶
臣聞觀象則天乾元合其徳觀法審地域大表其尊雨¶
<pb:KR4h0022_WYG_778-19a>¶
施雲行四時所以生殺川流岳立萬物於是裁成出震¶
乗離之君紀鳳司鳩(一作紀/扈司鳳)之后玉錘玉斗而降金版¶
金縢以傳並陶冶性靈含煦動植眇𤣥珠於赤水寂明¶
鏡於靈臺(一作乎/虚堂)莫不景福氤氲嘉貺雥集馳聲南薰¶
越響雲韶粤我皇帝之君臨闡大方抗太極負鳳邸㨿¶
龍圗不言行焉攝提建指不肅清焉喉鈴啓閉括地復¶
夏截夏(一作/海是)剪商就望禮其尊登降(一作减/或作咸)昌其㑹綿¶
區浹宇遐至邇安騰實飛聲直暢傍施無體之禮威儀¶
<pb:KR4h0022_WYG_778-19b>¶
布政之宫無聲之樂綴兆緫章之觀上庠養老躬問百¶
年下士字民心為百姓月棲日浴熱坂寒門吹鱗沒羽¶
之荒赤虵青馬之裔稽顙請𨽻削袵承風豈止呼韓北¶
場逺頌(一作/頫勒)狼居之岫熄慎南境近表不耐之城故使¶
天不(一作/弗)愛道地寜恡寶川岳展異幽顯(一作/明)效靈狎¶
素游頳團膏漱醴半景青赤孽歷虧盈足足懐仁般般¶
擾義祥祐之来若此升降之化如彼而登封盛典雲亭¶
佇白檢之儀致治成功紫燎靡𤣥珪之告雖奉常定禮¶
<pb:KR4h0022_WYG_778-20a>¶
武騎草文天子抑而未行推而不有允恭克讓其在茲¶
(一作/斯)乎七十二君信蔑如也故神禽顯賁𤣥應時(一作/特)¶
昭白爵主鐵象之竒赤雀銜丹書之貴班固神爵之頌¶
履武戴文曹植嘉雀之篇棲庭集牖未若于飛武帳来¶
賀文㮰刷彩青蒲將翺赤罽玉几朝御取翫軒楯之間¶
金門旦開兼留翬翟之鑒終古曠世未或前聞福召冥¶
徴得之茲日嵗次上章律諧大吕𤣥枵㑹節𤣥英統時¶
至尊未明求衣晨興于(一作/於)含章之殿爰有瑞雀翺翔¶
<pb:KR4h0022_WYG_778-20b>¶
而下載行載止當扆宁而徐前来集来儀乗軒墀而顧¶
歩夫瑞者符也聖主之休徴雀者爵也聖人之大寶謹¶
按考異記(一作/郵)曰軒轅有黄爵赤頭立日傍占云土精¶
之應又禮稽命徴云祭祀合宜則黄雀集昔漢集泰畤¶
之殿魏立文昌之宫一見雍丘之祠三入東平(一作/平東)之¶
府並旁觀廻矚事陋人㣲奚足稱之矣抑又聞之不刳¶
胎剖卵則鸞鳳馴鳴不漉浸焚原則螭龍盤蜿是知陛¶
下止殺故飛走宅心皇慈好生而潜浮(一作/浮潜)育徳臣靣¶
<pb:KR4h0022_WYG_778-21a>¶
奉綸綍垂示休祥預承嘉宴不勝藻躍李䖍僻處西土¶
陸機少長東隅㣲臣慙於往賢逢時盛乎曩代輙竭庸¶
𤨏敢獻頌云¶
太素式肇大徳資生𤣥功不器道要無名質文鼎革沿¶
習因成祥圗瑞史赫赫明明天禄大定於鑠我君武義¶
廼武文教惟文横塞宇宙旁凝射汾軒物重造堯風再¶
薰煥發玉䇿昭彰帝道御地七神(或作/飛天)飛天(或作/星□)五老¶
山祇吐秘河靈孕寶黑羽升壇青麟伏皁丹烏流火白¶
<pb:KR4h0022_WYG_778-21b>¶
雉從風棲阿徳邵鳴岐祚隆未如仙雀近賀王宫五靈¶
何有百福攸同孔圗獻赤荀文表白節節竒音行行瑞¶
迹化王黼扆銜環陛㦸上天之命明神所格綏應在旃¶
伊臣頌焉永緝丹素方流管絃頌歌不足蹈舞而宣臣¶
拜稽首億萬斯年¶
　¶
　¶
　文苑英華巻七百七十八¶
