# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:03.952778
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷七百七十九
<pb:KR4h0022_WYG_778-1a>¶
欽定四庫全書¶
　文苑英華巻七百七十九　宋　李昉等　編¶
　雜頌¶
　　靈泉頌一首¶
　　唐平陽郡龍角山慶唐觀大聖祖𤣥元皇帝宫金¶
　　　籙齋頌一首¶
　　開元正厯握乾符頌一首¶
　　復練塘頌一首　　　玉版𤣥記頌一首¶
<pb:KR4h0022_WYG_778-1b>¶
　　巴州化城縣新移文宣王廟頌一首¶
　　畋獲虎頌一首¶
　　　靈泉頌(并/序)　　　　　　　　駱賔王¶
聞夫𤣥功幽賛靈心以有徳是先(集作/親)至道冥符篤行¶
以通神(集作/仁)為本若乃天經地義色養叶於因心夏清¶
冬温敬愛𢎞於庶(集作/錫)類下及(集作/逮)六幽之奥上通(集/作)¶
(洞/)三光之精不有至誠孰云斯感有廣平宋思禮字過¶
庭永州刺史昉之適孫户部員外郎順之長子伶(集作/㓜)¶
<pb:KR4h0022_WYG_778-2a>¶
丁偏露(集作/罰)早䘮慈母永懐鞠育之恩長增孺(集作/思)慕¶
之痛弱不好弄長而能賢趨庭聞詩禮之風承宗朂曾¶
閔之行事後母徐氏至孝烝烝(集作以/至孝聞)嘗恐(集無此/二字)北¶
向興悲泣髙堂而已暮(集作/咎已)遂乃(集無此/二字)南(集作/東)逰下¶
位覬㣲禄以逮躬(集作/親是)調露二年来佐百里俯就㣲班¶
之列將申返哺之情茍(集作/敬)立身其若斯於從政乎何¶
有(集作/逺)雖屬時多(集作/嵗)亢旱金石俱(集作/行)銷環近川源¶
殆將湮絶濬井皆為湯谷通波盡化汙池而太夫人在¶
<pb:KR4h0022_WYG_778-2b>¶
遲暮之年有温勞之疾非濫漿不可以適口非源泉不¶
可以蠲疴膳(集作/色)養既虧憂惶靡計(集作/訴)俄而㕔階之¶
側忽有清泉(集有/而字)自生因䟽導其源遂流注不竭味甘¶
若醴氣凛(集作/冷)如氷此邑南控剡山北(集作/地)連禹穴基¶
址多石岡阜無津爰自興建以来曾㣲穿汲之利非精¶
誠貫於至(集作/有)道純孝(集作/志)浹於無私(集作/和非)孰能洽冥¶
貺以通幽涌(集作/導)泉源而致養者也昔漢臣忠烈窮井¶
飛于一時(集作/言)姜婦孝思潜波移於七里靖(集作/静)惟陳¶
<pb:KR4h0022_WYG_778-3a>¶
迹夫(集作/彼)亦何人前(集作/肅)縣尉栁冕耿介之士也道合¶
則金蘭若膠漆情隔(集作/異)則軒冕猶埃塵片善可嘉朝¶
聞甘於夕殞(集作/死)一諾猶重黄金賤於白珪以爲執友¶
素交豈禄利輕肥之謂也賞音逹禮非鍾鼓玉帛之云¶
乎所耻者沒而無稱所貴者存乎不朽徒懐美志未遇¶
良才(集作/材)賓王出賛荒隅途經勝壤三秋客懐長恨宋¶
玉之悲一靣交歡蹔雪桓譚之涕觀茲(集作/斯)水之清泚¶
感若人之精誠見賢思齊仰珪璋而有地揮毫頌羙鏤¶
<pb:KR4h0022_WYG_778-3b>¶
琬琰而無慙廼作頌曰¶
粤若稽古厥初生人(集作/民)人誰匪孝(集作其/誰不孝)我獨踰(集/作)¶
(難/)倫義不在(集作/存)道人不遺親愛敬盡力孝悌通神顧¶
思罔極(集作顧/我思極)因心必(集作/咸)至冥契動天甘泉湧地冷¶
冷無竭烝烝不匱曾是不(集作/我)思永錫爾類爰有猗人¶
景行芳塵事諧則感道洽斯親情(集作/孝)為禮主名是實¶
賔倘斯文之不墜知盛徳之有鄰¶
　　　大唐平陽郡龍角山慶唐觀大聖祖𤣥元皇帝¶
<pb:KR4h0022_WYG_778-4a>¶
　　　　宫金籙齋頌(并/序)　　　　　崔元明¶
空洞之中溟涬之際靈文尚矣混成朕焉混成者何象¶
帝之先靈文者何龍漢之年五刼交周尊神遽遷九氣¶
列正無始常然治於流火之亭練於洞陽之館二儀得¶
之以定位三景得之以發光赤明開圗碧落普度𤣥元¶
奄有大道遂荒真宗天法之以無倪皇仰之而未及羲¶
軒應運堯舜乗時均至化而思齊酌𤣥風而始庶獨立¶
千古湛兮若存首出百王悠兮不極矣粤若聖祖系襲¶
<pb:KR4h0022_WYG_778-4b>¶
神宗先天不違後天繼代鍚𦙍慶逺流𣲖祥長國家纂¶
戎欽承前烈三合一徳六葉同道平陽郡𤣥元宫者興¶
王之肇兆也惟初授命載吿休徴權輿靈迹俶落祠宇¶
昭張於國史乃今昇平永配嘉瑞增修清廟大建於閟¶
宫明白於御碑因吾道為天下程由茲地為天下式非¶
夫至道孰能與之哉皇帝御辨無為齊心正一窹寐有¶
感髣髴真容昭孝孫之精誠貽烈祖之𤣥訓開元得聖¶
象天寶獲靈符丕變再集而繁昌至教遂興而畢備祗¶
<pb:KR4h0022_WYG_778-5a>¶
崇冊禮其髙莫二衮龍克光於像設冕旒追尊於帝臨¶
猗那商頌生民周雅儔之於昔今則過焉於鑠茲山㑹¶
神之寓西對姑射北鄰天柱實通仙之秘府也正殿肅¶
穆廣庭森沉峯巒左右松栝交隂緫虚無以静深也石¶
壇重階瓴甓環甃隠訣參伍洞章䕶持三元表辰八月¶
降誕每至是日展法於斯脩金籙齋啟玉帛印道家之¶
寶王者之儀靡盛於此矣乃開乾門闔坤户氣𢎞廣莫¶
風和不周八卦行乎其中矣仰列宿攝魁罡落日淪隂¶
<pb:KR4h0022_WYG_778-5b>¶
月時沆瀣六甲佐乎其旁矣仙侣順次羽人步虚朝拜¶
九天醮祠五老想鈎陳則黄雲散覆存太一則白鶴来¶
翔其餘侍香金童傳言玉女縹緲煙景徘徊元空求之¶
希㣲宛如契合惟鎮皇極叶時邕外以廓清萬里戎夷¶
向化内以乂安兆庶年榖滋稔㓕格擇(疑作格澤漢書/天文志格凙者)¶
(如炎火之狀又見司馬相如/大人賦格胡各反澤大各反)興昌光動植生成隂陽氣¶
茂利兵所措則戢干戈靈宫所臨則消疵癘矧感通上¶
果神降其福景命来假天于萬年者乎觀主臣郭處寂¶
<pb:KR4h0022_WYG_778-6a>¶
䖍恭是勤夙夜匪懈禀師之籙佩之嶽符躬執科儀爰¶
謀法要開元十六載御題觀額因𨽻於茲二十五年上¶
䟽議齋帝俞其請於是内使髙真自王城而至綸音秘¶
㫖從天上而来諸侯肅臨郡邑蕆事革故垣墉鼎新經¶
像彤彩赩赩金光熒熒曾是所營曾是有成利乎永真¶
太守臣裴晀并寮屬等性道孚敬誼形于政奉敡休慶¶
聚合觀徒衆等皆相與遵乃宗極體乎自然熈澹漠於¶
元和抃恬愉於天順㣲臣嘗佐汾邑親覩聖蹤強名道¶
<pb:KR4h0022_WYG_778-6b>¶
原用述真宰從窅𡨕而辨物因象罔而得之其詞曰¶
元氣之宗粤𤣥元始朱靈丙午赤明斯起太上道君託¶
胎洪氏後天合徳其惟我李爰初啟運符命歸唐海縣¶
攸屬六葉重光天寶是應萬夀無疆大君推䇿考厯元¶
陽空𤣥之中自然妙有無鞅之衆勃勃珠口迎不見前¶
随不見後外物雖變我法彌乆龍角嵯峨肇興靈迹仙¶
宫乃建清都伊宅洞裏天長寰中地隔皇矣大道臨下¶
有赫金籙秘訣玉冊𤣥言陛壇之禮象法之門聖祖貽¶
<pb:KR4h0022_WYG_778-7a>¶
訓来告孝孫於茲授命永保元元克昌厥後大慶常存¶
刋此樂石以奉至尊¶
　　　開元正厯握乾符頌(并/序)　　　張九齡¶
臣言伏見景寅制書以開元厯握乾符垂示天下幸甚¶
其沙門𤣥侃等所言益部耆舊傳洛下閎改顓頊厯推¶
校最為精宻而曰後八百嵗其厯差一日當有聖人定¶
之到于今厯果有差聖果有定誠非常之嘉應曠代之¶
靈符不可得而間也臣誠歡誠喜臣聞天道先聖而啟¶
<pb:KR4h0022_WYG_778-7b>¶
期聖人後天而奉時不當乎天心不在乎(集本川粹/無乎字)厯¶
數不登乎聖道不合乎(二本無/乎字)元符𤣥命定而王者應¶
幽數起而明者察故洛下閎極其數而知来耆舊傳尚¶
其占而示後我皇帝無思而感自然𤣥同僧𤣥侃等幸¶
㑹而言豈云素慮非人事也其(集作/非)神道也天固以(二/本)¶
(作/已)儲祥(一作/祉)以俟時積分以差日出入數代多歴年所¶
疇人極力不能課其詳上林雜候亦莫徴其失則明天¶
意以俟(川文粹/作徯)聖期期數未臻乃藏於宻聖證將至其¶
<pb:KR4h0022_WYG_778-8a>¶
(集作/如)應如響彼幽深之何有此會(闕/)　　謀所以下恊¶
黄鍾上稽𤣥象以和六氣以合三光復其見心間不容¶
髪斗樞且運而况於人時元氣以調而况於月令於戱¶
天下之動日用不知昆䖝草木生者自遂麟鳳龜龍靈¶
者自瑞蠻夷戎狄逺無不至山川神鬼幽罔不洎此聖¶
人所以定天下之象通天下之志而聖人之道備也昔¶
者河出圗洛出書自時厥後符命非一空文而無應其¶
殆乎人為寔録而有徴焉假(集作/川)乎龍負則洛下閎者¶
<pb:KR4h0022_WYG_778-8b>¶
此其神乎不然是何見之明也夫聖有時而不作物無¶
聖而不覩仲尼感時於鳳鳥古人歎夀於河清皆傷於¶
不逹而恨於難見我后受成命重光于(集作/乎)文武累聖¶
而無窮殊祥而無數(集作/極)彼衰命之君曾不得而朝聞¶
凢今之人誠何幸而目覩由是觀之當其来運唐虞之¶
屋可封非其有時孔丘之徒不遇時也者千載之㑹也¶
萬物豈知謝生於天乎兆人亦云忘力於帝乎㣲臣荷¶
寵靈揚休命則臣子之志在于盡美而惟天之大終莫¶
<pb:KR4h0022_WYG_778-9a>¶
能名不勝區區敢獻頌曰¶
於皇惟后受命于天時来于今兆見厥先既定乃日允¶
叶斯年赫赫光明應於上𤣥(集作以/應上𤣥)開元厯(閩本作開/元正歴)¶
不逹(閩本作/不逢)大終(閩本作/化天)¶
　　　潤州丹陽縣復練塘頌(并/序)　　李　華¶
大蜡之祭辭曰土反其宅水歸其壑先王因流下而導¶
之故曰九川滌源因迤滙而瀦之故曰九澤既陂以䟽¶
天地之氣以利元元之用崇伯汨五行而殛羽山臺駘¶
<pb:KR4h0022_WYG_778-9b>¶
障大澤而封汾川洪範首之春秋載之地有廣狹亊無¶
古今大江具區惟潤州其藪曰練湖幅員四十里菰蒲¶
菱芡之多龜魚鱉蜃之生厭飫江淮膏潤數州其傍大¶
族強家泄流為田專利上腴畆收倍鍾冨劇滛衍自丹¶
陽延陵金壇環地三百里數合五萬室(或作/家)旱則懸耜¶
水則具舟人罹其害九十餘祀凡經上司紛紛與予八¶
十一斷嗚呼曲能掩直強者以得之老㓜怨痛沉聲無¶
吿永泰元年王師大剪西戎西戎既歛矣生人舒息詔¶
<pb:KR4h0022_WYG_778-10a>¶
公卿選賢良先除二千石以江南經用所資首任能者¶
是嵗十一月二十三日拜常州刺史京兆韋公損為潤¶
州聲如飈馳先詔而至吏人畏伏男女相賀即日上無¶
貪刻下無寃憤公素知截湖開(一作/閏)壤災甚螟蝥臨事¶
風生指期以復羣謗雷動山鎮恬然中明獨裁文之以¶
禮乃白本道觀察御史中丞韋公元甫(一作/浦非)中丞撫手¶
(一作/掌)恢心如公之謀且曰興利除害得其人而後行非¶
常之政敢歸叔父公乃申戒縣吏卒徒闢之人不俟召¶
<pb:KR4h0022_WYG_778-10b>¶
呼咸来(二字一/作柞)從役畚鍤盖野浚阜(一作/浚臯)成溪(一作/蹊)增¶
理故塘繚而合之廣湖為八十里象月之規儔金之固¶
水復其所如鯨噀射洶洶隠地雷聞泉中先程三日若¶
海之彌望灝灝如吞吐日月沉沉如韞蓄風雨所潤者¶
逺原隰皆春耕者飽憂者泰於是䟽為斗門既殺其溢¶
又支其澤沃瘠均品河渠通流商恱奠價人勇輸賦遐¶
邇受利豈惟此州每嵗萌隂乗陽二氣相薄大雨時行¶
羣潦奔流水得(一作/勢)所入盈而無傷龍見方雩稼䝉其¶
<pb:KR4h0022_WYG_778-11a>¶
渥時前相國彭城公劉尚書晏統東方諸侯平其貢稅¶
聞而恱之曰三事以聞詔書褒異焉彭城公宣命至江¶
南捧詔授公公率元僚掾吏令丞以下至于耆艾西向¶
拜手忻戴皇明人心上感天降嘉澤如有神祇昭恊厥¶
志公正直而和專靜而斷嫉惡宥過惠人察姦純鈞精¶
堅百錬不耗伐氷之貴降從士禮詩云靖恭爾位好是¶
正直宜其享多(一無/此字)福也吏人入賀公拱而謝之曰尚¶
書劉公觀察韋公奉行王澤也鄙何力之有焉丹陽令¶
<pb:KR4h0022_WYG_778-11b>¶
杜孟寅秉公之清白延陵令李令從如公之愛人金壇¶
令胡玘禀公之成規及丹陽耆壽周孝瓌百姓湯源等¶
拜首而請曰兊為澤兊恱也水歸於澤而澤恱於人百¶
年侵(一作/浸)塞而公啟之臣哉隣哉克諧帝休永代是式¶
三縣無災若不碣而刻之則命不揚於厥後後之人無¶
以倚負也華嘗學古見訪為頌曰¶
望沄沄兮視冥冥鳥閑魚樂葭菼生膏腴利倍起訟爭¶
斯人怨抑痛無聲韋公正直動神靈百年淤(一作/游)淀為¶
<pb:KR4h0022_WYG_778-12a>¶
漻清饑者飫兮病者寜詔書光寵恩濡榮劃然眊矒復¶
皎明追琢刻頌颺芳(一作/芬)馨¶
　　　玉版𤣥記頌(并/序)　　　　　　于　邵¶
草莾臣稽首獻頌曰臣聞殊祥大報者皇天無私慎終¶
追逺者祖考来格皆上帝之所恊徳豈蒸人之克預也¶
我皇帝陛下建皇極行大道體元以煦覆品物以陶運¶
執斗柄而四序潜廻張地維而八埏至靜方四十載矣¶
而天下大順巍巍乎其全功歟𤣥元皇帝陛下之烈祖¶
<pb:KR4h0022_WYG_778-12b>¶
也寶慈儉以垂後昆法清浄而示教父(一作/文)厯千百祀¶
而陛下道存妙有化洽無為動之太和寂以𤣥覧非得¶
一而正乎陛下執大象敷𤣥宗聖祖儀刑於郡國景命¶
紛紜於圗史者盖百數矣開靈寶於分陜之郊克復明¶
號形縞衣於隆聖之閣時庸展親探三華於丹墀之上¶
近而得也想五利於滄波之外逺而治也故朴畧之初¶
三五以降曾不敢以功階並也今太白山人李渾等蹔¶
因形動未假神逰初入緇帷之林忽變紫㣲之境古祠¶
<pb:KR4h0022_WYG_778-13a>¶
之下猶龍肅然霽色雖澈於清霄榮光自分於白晝𤣥¶
宫咫尺仙衛徘徊接霓裳以受辭奉玉顔而專對光啟¶
王室宣昭祖孫方(一作/寶)籙實而未𢎞𬗟逖聴而奚取申¶
命京畿採訪使户部侍郎兼御史中丞王鉷發皇華而¶
載馳望白雲之有處瞻仰如在真風宛同歴五洞之杳¶
𡨕尋一門之䆗窱行前有㑹感而遂通石臺菡萏而特¶
秀玉版熒(一作/焜)煌而自秘式傳無忽祗受不差天香氛¶
氲甘液浹洽陽烏抱戴而上燭卿雲交映而前引率皆¶
<pb:KR4h0022_WYG_778-13b>¶
科斗之文時人無能之者陛下乃齋心服形絶聖棄知¶
閒居於大庭之館逰夣於華胥之國而後攝外慮嚴天¶
思捧𤣥記而納宸極洞一時而萬物覩其辭炳耀而有¶
屬其義綿延而自乆齊聖夀於日月恢國祚於宇宙上¶
以和天地下以洽神人臣不知其天之為大也如此遂¶
下明詔百官荷億載之殊慶追六聖之遺謚既撰日以¶
嚴配親大祫於閟宫鳴鑾以龢清蹕在聽臣又以開闢¶
之後無以尚之於是文武百辟蠻夷君長泊黄緇老㓜¶
<pb:KR4h0022_WYG_778-14a>¶
各有等威雲趨玉闕而請曰陛下奉天之昭錫承祖之¶
大命百王無以徵其符千載不復遇斯瑞崇累朝之徳¶
孝之大者掩至尊之美謙莫甚乎既而天聴未廻睿奬¶
猶邈臣下罔知寢處黎人咸造勿䙝而言曰天其或者¶
以天下之物無可以稱陛下之徳故纉戎徽號因聖祖¶
以發明今陛下不得不名之固非一時之所強名也書¶
曰不臧厥臧人罔攸勸願陛下臧而勸之抑讓之至于¶
三方霈然曰俞哉斯亦天之所俾也遂命稽皇典序國¶
<pb:KR4h0022_WYG_778-14b>¶
儀韶濩作貂蟬進纂鴻猷而尊冊之明大訓而奉行之¶
雷雨作解小大以正四靈在郊藪以待命三光出躔次¶
而延澤豈祗羣臣之私乎率土之私乎臣生沐淳風欽¶
承寶化百揆時叙空聞賡載之歌三階底平乆著登封¶
之頌伏以神功丕應澤潤生靈挹超代之範圍與下人¶
之隂隲方軼於周王逰玉黄帝迎年豈與夫河東夀宫¶
棫陽薦馨而已矣仲尼以舜禹之事丘不得預議者以¶
方今之盛臣實預焉庶效采詩之典曾何萬分之一伏¶
<pb:KR4h0022_WYG_778-15a>¶
獻頌曰¶
巖巖太白列僊是宅八㑹真歌三清羽客幽隂肅爽處¶
處靈(一作/雲)迹皇唐上祖天大元君揮斥六合時乗五雲¶
貽厥景命昭我聖勲神靈宣功華芝獻夀薦錫𤣥記光¶
資妙有玉字天長石臺地乆億載新兆千齡古書字形¶
科斗臺狀芙蕖神力莫測象帝之初(一作/則)烈烈遺謚清¶
廟崇之明明徽號我后尊之天授玉記惟皇之禎㣲臣¶
薦頌逰聖難名¶
<pb:KR4h0022_WYG_778-15b>¶
　　　巴州化成縣新移文宣王廟頌(并/序)¶
　　　　　　　　　　　　　　　喬　琳¶
或曰天生徳於聖人是為文宣䝉以文宣之為聖人盖¶
其自生非天生耳夫道有精徳有純禮有意樂有神四¶
物幽賛百靈淳感特與天地位而成三故夫子之前未¶
曾生夫子夫子之後不復有夫子宇宙古今倬惟一人¶
謂天能生曷不能數生也故曰非天生耳河圗鳳鳥言¶
其徳梁木泰山言其用謙以况物物由我成且孔聖之¶
<pb:KR4h0022_WYG_778-16a>¶
道恢張而天下理汙殺而天下亂觀其可以卜理亂也¶
領徒三千博徒三萬桓文不足侔其衆夾谷之戮齊優¶
兩觀之誅少正氣盪河岳精廻日月然而俯僂魯卿循¶
循鄉黨行道救世不有其躬且唐堯五臣不無四㐫周¶
文十亂不無三叔孔徒萬數之内唯宰我怠於晝寢卜¶
商短於假盖未聞庶其之奔佛肸之叛遺墟舊宅刺草¶
不生則教之所入者深化之所𢎞者逺鏡懸象緯掌著¶
興亡籌萬代於一筭爾我國家敷教訓格以王者之禮¶
<pb:KR4h0022_WYG_778-16b>¶
加徽號焉示明王果有宗也徳位交叙以奉天時然三¶
皇五帝迄于今春秋釋菜廟食千祀特惟夫子耳則冕¶
旒衮服聖人之餘事封建褒崇有國之盛典化成縣令¶
范陽盧沔純深貞特㢘孝絜矩夏大旱偶有事於文宣¶
公焚香至誠雷出自廟指觀倐忽霈然滂沱自下車數¶
月有感輙應無方之神豈情於造物者乎可由而不知¶
也以此頃因祠宇荒僻垣墉頺圯憇聚樵牧䙝瀆威靈¶
公以必葺而未言頻假寢以夣聖隙地兼聖此為新宫¶
<pb:KR4h0022_WYG_778-17a>¶
曰衣冠禮樂不下庶人宣風布教職先令長出家財以¶
資匠費督門吏以勤役工青襟黄髪更唱迭和椽欒雖¶
舊而華魄惟新自甲至癸不及旬而功巳集郡官畢賀¶
百姓未知足見役不及人也君子曰盧侯以心感神以¶
身律人可謂善政也已矣郡守楊公中和大雅聞善若¶
驚恱而羙之曰盧方辭滿不以家為出鍾離俸錢脩孔¶
聖遺廟善政之餘地也僉曰都允哉梁國喬琳臺之作¶
為新廟頌頌曰¶
<pb:KR4h0022_WYG_778-17b>¶
殷之系聖周之斯文生我夫子世教之君六藝折衷三¶
才更分視不可見聴不可聞登降既定天人大觀禮樂¶
神鬼幽明恊賛由之則理匪由則亂百王同流萬古彌¶
渙夣奠既兆哲人其萎自家刑國廟貌思之周㣲唐興¶
千祀于茲春秋祭菜爼豆其時維巴之南亦掲其宇盧¶
公宰邑人之父母假(一作/僻匪)我升堂陋彼環堵爰就爽塏¶
長岡之下相恊厥居作為新宇不日不月既葺且崇頌¶
徒知歸發篋来同斯之未信此也求䝉時惟龍見人懼¶
<pb:KR4h0022_WYG_778-18a>¶
虎魃寜丁我躬虞鞏是託户庭之際雷霆震薄雨公及¶
私是刈是穫廟既更矣嵗既盈矣公之志思人亦勤止¶
變此夷俗叅乎孔里學者行之造次於是¶
　　　畋獲虎頌(并/序)　　　　　　　符　載¶
虎在毛物有剛猛而為暴者也畋而獲之覩令施而士¶
勇者也且荆為澤國疆亘雲夣伐(一作/戈)麕麚弋鴻鴈盖¶
便習也唯獲虎則異故大而張之六年冬十二月臘日¶
甲辰節度使御史大夫樊公大畋于郢城脩軍禮也先¶
<pb:KR4h0022_WYG_778-18b>¶
期之辰命耆將宿帥將騎歩兵五千盛陳於所舎之地¶
越翌日朝陽始昇郊牧静夷建大斾之彤彤抗髙旌之¶
蔞蕤無小無大千㦸萬羽閃舒絢煥膠臈磢錯狀濤湧¶
而波汨咸從公而觀之於是樹蘭防列轅門表旗鼓而¶
卒伍縈紆遼蔓星陳鱗次中軍發號沸渭洄(一作/四)起拉¶
榛棘秘梗橦髙坱埤踣(一作/培)徤足剗驍翅脂染鳴鏑血¶
湔飛幟或潰潰以狂顧或奔猭而㓕地竭銳精以圗免¶
雖絶脰而猶視士氣方雄乃縱火攻烈焰炎炎燒雲飈¶
<pb:KR4h0022_WYG_778-19a>¶
風烻隂深巷薈蘙䝉籠抃呼未終山平澤通其有冐欝¶
攸走煤爐䝉茸袒禓徒摶獨殺者不可勝道維明日復¶
圍于龍山之北岡先是里人之訟乳虎為暴肆毒貪婪¶
白晝族行圈皁無豕牛林麓絶樵蘇老㓜愁恐極於兵¶
冦既卜其穴乃大搜而取之爽氣凌厲士拗餘怒思與¶
鬪死莫有異慮敲扣拍撲芟殺䇿䃗洞篁篠之𡨕宻劃¶
䝉蔓之纍絡勢窮則摶鬪於莾下觀其怒氣之所狡憤¶
迅軀之所騰跱鋸牙之所噉齚鉤𤓰之所拏玃傑作人¶
<pb:KR4h0022_WYG_778-19b>¶
立呀若箕張聲軒(一作/轟)暴雷目爍燦炬爰有一人烏獲¶
之倫威欝喬傑&KR1536;狡獷决憑髯奮怒毛豎眥裂鐏長㦸¶
以撑拒乃匐身而掩刄勢傾力絶四偃在地穿喉貫背¶
𤓰有餘摶於是騰氣射虹蜺酣譟破山林耋老慶童㓜¶
抃淋灕贔負獻于公所公以為天稔其毒必將姙孕剖¶
視其腹即獲乎四子矣於是廻鑣返斾校能計獲發府¶
庫行飲勞賞功也大凡古者天子諸侯四時皆畋因畋¶
以理兵先視其禮儀次察其號令後觀其坐作進退之¶
<pb:KR4h0022_WYG_778-20a>¶
度有不用命者乃斬之以狥於衆焉武徳脩備乃亊蒐¶
狩上以奉宗廟下以禮賔客其有肉不登爼材不中器¶
則謂之不軌不物而君子譏之今大夫法先王之制順¶
時序之氣展敬農隙大講戎亊卒乗具文章明武脩也¶
威儀肅行伍列禮盛也無逸飛無漏走令張也繄是三¶
者備足焜燿况乎啟沉毅誅暴横耽耽五虎斃在指顧¶
是得不謂動合模範成堂堂之觀乎公常握文武之柄¶
荷申甫之寄擁旄荆國星霜四周流愷悌之仁布大中¶
<pb:KR4h0022_WYG_778-20b>¶
之化政之被民者如陽和熈熈蒸變生物各遂暢逹不¶
知其然故無得而稱焉洎於軍旅之際徳禮也如是勇¶
練也如是播此智畧寓諸形容因知公之師可以振文¶
經可以翊皇威可以截不庭可以懾四夷與上古儔侣¶
赫赫巍巍即豈獨&KR1011;荒山殪猛獸馳騁觸蹷(一作/蹙)左旋¶
右抽而已哉載末儒也猥以縫掖獲陪鞭弭之後目覩¶
盛烈失去畏懦敢愛文字使其闇然而不彰乎廼作頌¶
曰¶
<pb:KR4h0022_WYG_778-21a>¶
𤣥隂凝兮殺氣厲揚三軍兮順時殺鋋㦸羅兮山谷隘¶
飛走殫兮林莾壊有虎勃起兮萬夫駭闞呀夭矯兮雷¶
霆喝紆沉慮兮振明戒于一奮兮傾五害旋勝軍兮翻¶
大斾空臯藪兮樂㓜艾勇毅之師無與對可誅不王截¶
海外¶
　¶
　¶
　¶
<pb:KR4h0022_WYG_778-21b>¶
　¶
　¶
　¶
　¶
　¶
　¶
　¶
　文苑英華巻七百七十九¶
