# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:05.029279
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷八百三
<pb:KR4h0022_WYG_802-1a>¶
欽定四庫全書¶
　文苑英華巻八百三　　　宋　李昉等　編¶
　&KR0550;壁記七¶
　幕職下¶
　　浙西觀察判官&KR0550;壁記一首¶
　　常州軍士判官&KR0550;壁記一首¶
　　徐泗濠三州節度掌書記&KR0550;壁記一首¶
　州上佐¶
<pb:KR4h0022_WYG_802-1b>¶
　　江州司馬&KR0550;壁記一首¶
　州官上(錄/事)¶
　　汴州糾曹&KR0550;壁記一首¶
　　亳州糾曹&KR0550;壁記一首¶
　　江州錄事㕘軍&KR0550;壁記一首¶
　　湖州錄事㕘軍&KR0550;壁記一首¶
　　幕職下¶
　　　浙西觀察判官&KR0550;壁記　　　李　觀¶
<pb:KR4h0022_WYG_802-2a>¶
觀聞國朝置觀察判官故事於今之老成人則曰邇乎¶
哉乃本而言之厥自兵興上憂天下列郡無綱紀文章¶
是用命忠臣登車為觀察使而鎮撫其民人今(集作/其)來¶
亦三紀於茲古者所謂山(集作/出是)連城守今則大者或十¶
數(集作/數十)城或七八城小者或四五城觀其所以察其所¶
由使亂不能(集作/得)長使理不得渝(集作/逾)猶川之有防猶¶
户之有樞其繫厚矣其臨髙矣其下賔佐實有常任其¶
大者曰觀察判官一員(集無/此字)人謀而(集作/以)濟羙佐而(集/作)¶
<pb:KR4h0022_WYG_802-2b>¶
(以/)成能必求賢者禮而居之無則闕如不茍其人允(集/作)¶
(乆/)矣乎浙右之疆包流山川控帯六州天下之盛府也¶
國之盈虗於是乎在太原王公亷察之七年署監察御¶
史李公士舉為觀察判官公從事浙右十有餘年能事¶
備乎㳺童光烈灼乎簡書始從韓公多辨疑獄多釋寃¶
囚疑似得昭糾紛得寧四方翕然籍甚於公後從王公¶
盛徳自新六州人殷姦宄易俗(集作/容)民不醇(集作/淳)良吏¶
不清亷(集作/亷清)無日無之公乗軺車日徃月還剖斷善惡¶
<pb:KR4h0022_WYG_802-3a>¶
明白可觀六州之士(集作/人)為頌作歌天下名賢罕不咨¶
嗟九年冬蘓州刺史有丁憂去官連城命公來撫呉人¶
徳之盖務(五字集作/徳羙矜人)化變憸人如春之和呉人樂康嗟¶
乎夫有其任無其事十有八九豈虗耳哉非其任有其¶
事自公作故(四字集作如/公之作者)百無一二焉議者以為視公¶
之為佐可謂忠於佐矣視公之斷獄可謂敏於獄矣視¶
公之理人可謂逹於理矣諒哉有以頌連城之表賢有¶
以見呉人之多幸有以見李公之攸宜矣(集作/哉)從姪觀¶
<pb:KR4h0022_WYG_802-3b>¶
拜命而書愧公之差(集作愧/為公羞)九年十一月十四日記¶
　　　常州軍事判官㕔壁記¶
常州列郡也天下有緊我(一作/望)居其一焉軍事亟務也¶
天下有三我備其屬焉於是求厥人任厥事觀厥能不¶
亦難乎則汝南袁徳師今在選焉夫三軍稱帥萬夫之¶
望誠不若也其於輯睦亦何貳焉夫大臣開幕多士委¶
質誠不若也其於裨補亦何貳焉袁生恢恢然晳晳然¶
寛而有紀曠而無隣行飾以貞言飾以温始韋公以給¶
<pb:KR4h0022_WYG_802-4a>¶
事匪躬之故岀釐是邦生方尉於義興褎然見嘉乃殊¶
常寮軍事之機議之堂上軍事之宜開之府中誠舊制¶
也韋公答其人以禮盛其居以華揚(一作/餙)其智以文羙¶
焉哉韋公遇生以善生報韋公以誠某嘗聞生南陽公¶
之孫也夫維嵩之於天下乃非常之山也黄河之於地¶
中非常之川也南陽之於時非常之人也嵩以喬天盖¶
之河以流地載之以南陽大忠子孫嗣之六年冬皇帝¶
郊昊天理百神修廢繼絶求舊惟新生以尋南陽之孫¶
<pb:KR4h0022_WYG_802-4b>¶
一命兹官九年冬復命襲爵南陽公某以為古人曰賞¶
延於世又曰善人雖十世又將社之其是之謂也是年¶
十一月某赴京師自蘓州至常州㑹袁生引㕔前軒如¶
翬斯飛植竹新欄如鳯斯食乃白府君留為記韋公驩¶
然不見逆且自天下稱兵三四十年間擁旄曰使持節¶
曰州使曰節度曰團練有副使判官大厯中宰臣常公¶
以為費不能去其大而去其細乃罷團練今之軍判官¶
猶是也命其記書其事實始於今請以生之官氏冠乎¶
<pb:KR4h0022_WYG_802-5a>¶
將來非以媚生也願以光乎非常之人之後也記之年¶
月在乎記中¶
　　　徐泗濠三州節度掌書記㕔壁記¶
　　　　　　　　　　　　　　　韓　愈¶
書記之任亦難矣元戎整(文粹/作揔)齊三軍之事(集作/士)統理¶
所部之甿以鎮守(文粹/作定)邦國贊天子施教化而又外與¶
賔客四隣交其朝覲聘問慰薦祭祀祈(蜀本/作所)祝之文與¶
所部之政下三軍之號令升黜凡文辭之事皆岀書記¶
<pb:KR4h0022_WYG_802-5b>¶
非閎辯通敏兼人之材莫宜居之然皆元戎自辟然後¶
命於天子茍其帥之不文則其所辟或不當亦其理宜¶
也南陽公自御史大夫濠(文粹/作豪)壽廬三州觀察使受節¶
移鎮徐州歴十一(文粹/作二)年而掌書記者凡三人其一(集/本)¶
(文粹有/人字)曰高陽許孟容入仕於王朝今為尚書禮部郎¶
中其一(二本有/人字)曰京兆杜兼今為尚書禮部員外郎觀¶
察判官其一(二本有/人字)曰隴西李慱自前鄉貢進士授秘¶
書省校書郎今方為之南陽公文章稱天下其所辟實¶
<pb:KR4h0022_WYG_802-6a>¶
所謂閎辯通敏兼人之才者也後之人茍未知南陽公¶
之文章吾請觀於三君子茍未知三君子之文章吾請¶
觀於南陽公可知矣蔚乎其相章(二本/作扶)炳乎其相輝志¶
同而氣合魚川泳(文粹/作伏)而鳥雲飛也愈樂是賔主之相¶
得也故請刻石以記(二本/作紀)之而陷置於壁間俾來者得¶
以覽觀焉¶
　　州上佐¶
　　　江州司馬㕔記　　　　　　白居易¶
<pb:KR4h0022_WYG_802-6b>¶
自武徳以(集本文/粹作已)來庶官以便宜制事大攝小重侵輕¶
郡守之職摠於諸侯帥郡佐之職移於部從事故自五¶
大都督府至於上中下郡司馬之事盡去唯員與俸在¶
凡内外文武官左遷右移者遞(二本/作弟)居之凡執役(集作/伎)¶
事上與給事於省寺軍府者遥署之凡仕乆資高耄昏¶
懦(二本/作軟)弱不任事而時不忍棄者實蒞之蒞之者進不¶
課其能退不殿其不能才不才一也若有人畜器貯用¶
急於兼濟者居之雖一日不樂若有人飬志忘名安於¶
<pb:KR4h0022_WYG_802-7a>¶
獨善者處之雖終身無悶官不官繫乎時也適不適在¶
乎人也江州左匡廬右江湖土高氣清富有佳境刺史¶
守土臣不逺觀逰羣吏執事官不敢自暇逸惟司馬綽¶
綽可(集有/以字)從容於山水詩酒間由是郡南樓山北樓水¶
湓亭百花亭風篁石巖瀑布廬宫源潭洞東西二林寺¶
泉石松雪司馬盡有之矣茍有志於吏隠者捨此官何¶
求焉按唐六(二本無/此字)典上州司馬秩五品嵗廪數百石¶
月俸七六萬官足以亢(文粹/作庇)身食足以給家州民康非¶
<pb:KR4h0022_WYG_802-7b>¶
司馬功郡政壊非司馬罪無言責無事憂噫為國謀則¶
尸素之尤蠧者為身謀則禄仕之優稔者予佐是郡行¶
四年矣其心休休如一日二日何哉識時知命而已又¶
安知後之司馬不有與吾同志者乎因書所得以告來¶
者時元和十三年七月八日(文粹有/題字)記¶
　　州官上¶
　　　汴州糾曹㕔壁記　　　　　劉寛夫¶
郡府中(一作/之)有録事參軍猶文昌之有左右轄南臺之¶
<pb:KR4h0022_WYG_802-8a>¶
有大夫中丞也糾正邪匿提條舉目俾六聮承式屬邑¶
知方致上於坐嘯舉綱維之未振俾側者不敢挾其側¶
姦者不敢萌其姦法令修明典章不紊此其任也大梁¶
當天下之要㧾舟車之繁控河朔之咽喉通淮湖之運¶
漕丞相治所鵷鷺成列池闢土沃兵多甲堅人尚矜豪¶
氣率驕蹇有梁園兎苑之遺事當四㑹五逹之通莊雜¶
燕趙悲歌之人邇呉楚剽輕之俗為吏之道不論他邦¶
滔滔來徃斷斷阡陌任剛毅則失於突犯守謙卑則病¶
<pb:KR4h0022_WYG_802-8b>¶
於委隨剛則害身随則弛法貞元以來戎帥自擅威令¶
已岀無後(疑作/復)國章隄防不完徽墨蕩失調補斯任者¶
但疊跡歛手以脫禍為心何有意於勾稽而敢思其職¶
業者哉大和二年瑯邪郡葛公元方由天長令而蒞焉¶
至則以為當今聖上務治丞相鎮静以至肅清羣下以¶
至公奉朝廷凡所建啓唯道是適茍踵弊於斯日不分¶
畫於兹辰則縁姦積蠧無時而去於是端誠守職以正¶
束邪以儉慎律同僚以直方吹屬邑綽綽自立職分随¶
<pb:KR4h0022_WYG_802-9a>¶
來故得上下叶和逺近修整法有刋定之制軍無侵漁¶
之患人存政舉其在於斯㳺刄恢恢肯綮無滯主畫諾¶
而克勝其任司凖繩而無忝厥官從容其間進退不茍¶
其惟葛君乎元和中憲宗皇帝勵進理道注意法律特¶
設科以招士欲問明廷(一作/庭)後詔有司覈其妍否先君¶
僕射公時為司績外郎實専斯寄絶因縁之舉以公共¶
為先於數十人中得君充詔故君之行實敢不詳知夫¶
公署有記其來自逺燦名氏於屋壁示成敗於將來俾¶
<pb:KR4h0022_WYG_802-9b>¶
善惡克彰韋絃斯在此盖春秋之㫖也豈可闕哉葛君¶
以余從事斯文叨官倚相見託論撰無愧直書大和三¶
年記¶
　　　亳州糾曹㕔壁記　　　　　陳章甫¶
漢官儀郡主簿秩四百石綱紀一郡糾整不法岳牧無¶
道蒼生有瘼則天子責我汙吏侵人姦聲載路則使臣¶
責我吏不述職曹有留事則二千石責我役奪人時官¶
有虐典則黎元怨我由此觀之録事參軍待責之府也¶
<pb:KR4h0022_WYG_802-10a>¶
所以天官署吏獨難其人觸邪外臺禮隔宜矣由斯賞¶
㧞多至重官譙亳都上應星火禹貢屬徐州分野隴西¶
李公負王佐之才所以顧盻㕔壁歎曰官猶四序功成¶
者去屋壁無紀(一作/記)吾將安仰始編舊(一作/書)政令余叙¶
之天寳九載七月十日記¶
　　　江州録事參軍㕔壁記　　　符　載¶
録事參軍之於郡縣紀綱也車轄也綱弛則目踈轄抗¶
則載輸政之成敗亦繇是也自漢魏已還歴江左郡有¶
<pb:KR4h0022_WYG_802-10b>¶
督郵主簿後魏北齊後周隋文州有録事參軍煬帝時¶
罷州置郡有東西曹掾主簿國朝省椽主簿復為録事¶
參軍其於勾稽失糾&KR0317;謬省抄自守符印一州之能否¶
六曹之榮悴必繫乎其人也其人强其(一作/必)務舉其人¶
困其務削循名考實豈容易哉况潯陽古郡也地方千¶
里江涵九𣲖緡錢粟帛動盈萬數加以四方士庶且多¶
(一作/旦夕)環至駕車乗舟疊轂聮穡威猛則騰口以飛訕阿¶
懦則腹非而生誚重輕之得尤難其人隴西李尹少昌¶
<pb:KR4h0022_WYG_802-11a>¶
切玉刜鍾之利也恪勤强毅當官而行其於公家也不¶
掩善以蔽才不隠過而貸非不苛細以作煩不濶略而¶
破方剛柔踈緻雅得其度繇是官府有程凖案牘無留¶
閒逰我宇下清風凛然是時郡守李公以鉅鹿超異之¶
政來領此郡内用六條外理百姓使人人門户興行孝¶
睦井賦均一然後從容郡閤時與羽衣縫掖講黄老言¶
其餘枝葉節目委於有司而不領故李君得以息心奉¶
法上事牧守下督寮吏暢於中發於外人無間言也夫¶
<pb:KR4h0022_WYG_802-11b>¶
士無貴賤尊有道也位無大小觀有政也茍素飱碌碌¶
俾躬處厚禄雖多亦奚以為是宜書録事之羙於壁間¶
聳善而儆不肖盖春秋之㣲㫖矣先是此庭此宇荒凉¶
䙝黷端士不履今前後有脩竹左右有廊廡穆然清邃¶
皆自我焉聊紀述之序遂以李君為首亦所以重績而¶
新㕔也¶
　　　湖州録事參軍新㕔記　　　楊　䕫¶
度材者定曲直於繩較物者决輕重於衡盖繩無欺衡¶
<pb:KR4h0022_WYG_802-12a>¶
無私故人所取鏡也今使五邑之吏枉正無所逃千里¶
之情毫釐無所差束其内外必蹈乎規矩戢諸桀黠知¶
攝(一作/懾)於刑憲斯郡主簿有繩衡之無私為得其任矣¶
高陽許鎕以前秋曹掾端於讞獄詔寵之遷陟斯在(一/作)¶
(任/)自兵興十五載事隳宿貫守國之法制禀朝之政令¶
者由關而東郡亦無㡬唯呉興遵國經體舊章上下謙¶
敬確然不渝然此數萬衆兵之所給固繫於土賦俾其¶
役不重斂不煩吏不苛民不疲萬目自正者全在提其¶
<pb:KR4h0022_WYG_802-12b>¶
綱乎君制事以義制心以禮節不為勢易志不為强奪¶
静以督其下故其下肅恪以蒞其事故其事簡由是衆¶
吏畏而庶務集僅致干訟獄而刑置矣廣明中妖巢掲¶
竿以犯帝閽遂俾翠華有西南之狩梁鄭周秦之甲皆¶
閤手無所敵凡五改火鑾駕外駐甲辰年今太守以彭¶
門之師擒巢於萊蕪提其顱薦於成都明年春玉輦還¶
闕遂以功牧於呉興帝念殊庸位不配徳詔加防禦以¶
高其位始開幕延賔増吏拓制度是取督郵之所署為¶
<pb:KR4h0022_WYG_802-13a>¶
防禦使院然後合功廪户三掾之㕔移居視印繩堕於¶
此夫簷楹廹則耳目泥居處蕪則思慮昬今兹視於前¶
則淺而露覘於後則湫而陋得無泥與昏乎而又藂蓧¶
雜卉䕃翳堦序列衙者亂其次授事者䘮其局交有駢¶
足䙝禮虧敬君乃命梓人擇&KR0347;材敝前楹豁南榮砥中¶
唐嚴層扄設外屏以肅其入(一作/人)也構環廊以莊其位¶
也撤舊増新擁隘咸革列目之物罔不完羙覩其顯敞¶
則夏奪其暑居其奥宻則冬却其寒地斯清境斯勝足¶
<pb:KR4h0022_WYG_802-13b>¶
以豁聽視爽精神導中和之性増冲澹之趣矣君子是¶
以知藴智者於事敏負才者應用周如水於器方員無¶
所滯如絲於色𤣥黄無不入如是則化圯為完易卑為¶
高盖岀於餘力乎况君行已之道及物之利其察也鑑¶
焉臧否無匿其信也潮焉朝夕不忒俗茹其正吏飫其¶
直(一作/道)叔向所謂明察之官忠信之長者於此而見矣¶
斤塗畢役君以䕫業於文且謂記年表事春秋之&KR0494;志¶
也兹㕔之立既始於我而載祀莫紀無乃取議於將來¶
<pb:KR4h0022_WYG_802-14a>¶
乎其為我書之無虗美無加飾惟實是編足以貽後遂¶
謹而日之請題於東墉以記㕔之始¶
　¶
　¶
　¶
　¶
　¶
　¶
<pb:KR4h0022_WYG_802-14b>¶
　¶
　¶
　¶
　¶
　¶
　¶
　¶
　文苑英華巻八百三¶
