# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:04.981210
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷八百二
<pb:KR4h0022_WYG_802-1a>¶
欽定四庫全書¶
　文苑英華巻八百二　　　宋　李昉等　編¶
　㕔壁記六¶
　州郡下¶
　　楚州刺史㕔記一首　宣州重建小㕔記一首¶
　監軍使(給納/使附)¶
　　淮南監軍使院㕔壁記一首¶
　　東渭橋給納使新㕔記一首¶
<pb:KR4h0022_WYG_802-1b>¶
　使院¶
　　邠州節度使院壁記一首¶
　　鎮海軍使院記一首¶
　幕職上¶
　　湖南都團練副使㕔記一首¶
　　夀州團練副使㕔壁記一首¶
　　州郡下¶
　　　楚州刺史㕔記　　　　　　吕　讓¶
<pb:KR4h0022_WYG_802-2a>¶
稽聖人棟宇之用博矣太上垂典法利衆庶其次革壊¶
弊鎮形勝其次辨尊卑示昇降最下炫彩色餙土木革其¶
視榮其體而已若叅而合之則賢智公侯之居也古捨其¶
參而務其末則貨殖匹夫之居也能是制者不亦鮮乎揚¶
州屬都楚實甚大提兵五千籍户數萬其事雄富同於方¶
伯然則刺史大㕔卑而且險(疑作/儉)紊諸侯之等威每冬至¶
嵗首文武畢集内不足以陳爼豆外不足以容卒衛及夏¶
秋之交淮海蒸濕之氣中人為病多至煩熱憤悶居常無¶
<pb:KR4h0022_WYG_802-2b>¶
以逃其虐有事宴於斯皆翕翕(一作/翕肩)流汗徃徃仆於地不¶
卒其㑹而散自刺史至將校百吏盡知其不可思欲改造¶
而乆逺以来為日者巫人稱隂陽鬼神之事以沮之且曰¶
嵗深有物来憑更之則不利小以罪貶大以㐫終雜然其説¶
如出一口前守或有構材定日視之惕息卒不敢毁而止大¶
和七年天子以大理少卿滎陽鄭公活無辜當刑者四十餘¶
人殊其績命守于楚既至累月威肅仁覆罔不得理戎行農¶
室遽告無事公將易前非誠信於衆衆果以咎徴止公公笑而¶
<pb:KR4h0022_WYG_802-3a>¶
論曰吉㐫由已災不自起况隂陽變化人事之符勿忌¶
勿拘以道為模苟不失正無二其圗敢㫁不疑鬼神随¶
之與衆共利曷慮於(一作/為)危秉直在公余為蓍龜乃築¶
崇基乃剏宏規恱使樂成不亟不遲法度既備丹素亦¶
施清氣和風旦暮颸颸氛厲不干笑語自怡大㑹其中¶
寒暑皆宜駢羅鼓鐘間發塤箎劔士伎兒飲食熈熈以¶
寛以容逮於飬厮觀邇及逺何物不綏不祥之詞沉寂¶
無為守正之報必及其期則鄭公持大權臨大節不撓¶
<pb:KR4h0022_WYG_802-3b>¶
其惑者用此心也昔賢行事亦有據經合道不奪隂陽¶
鬼神之說然未有(一作/能)决然違俗與衆禍福之曰年甚¶
不可破如化其著者豈非明識逹量以義㤀私不苟一¶
時遺利後代耶使有土二千石去蠧除弊悉若是舉天¶
下何憂於不理哉且詩詠斯干易規大壯皆羙居處有¶
制度可以化人成俗也八年夏予罷郡西歸道岀於此¶
而是㕔新成忝春秋之徒也見不朽之作而無述焉心¶
竊耻之請書本末以告來者其他善政能事有風俗言¶
<pb:KR4h0022_WYG_802-4a>¶
故不採列於記上太和八年八月一日記¶
　　　宣州重建小㕔記　　　　　沈　顔¶
界江南宣州實為奥區凡厥貢之盛厥土之饒則古所¶
良也暨鉅盗起芒碭環弊於四方是邦載罹窘阨雖城¶
隍僅免而外無孑遺矣及兵部裴公慶餘去任竇常侍¶
聿自池牧來臨蒞事未㡬遽為秦彦所㨿(一作/取)姦連隣¶
憝一旦擁兵渡江引黨趙鍠以代已任是嵗南徐劉顥¶
作亂揚州繼䘮師律二境流離人不堪命𢎞農王方化¶
<pb:KR4h0022_WYG_802-4b>¶
自淝水爰奮義旗詢於同盟則田公司空首决宏謀及¶
維楊克定秦彦就誅宣人有言曰何獨後予徯其來蘇¶
𢎞農王允憫是誠我公復勵兵進討鍠悉銳逆戰亟為¶
崩之及追蹙保壘兵食内空而外不絶商市無改肆鍠¶
知人和在彼乃冒圍宵奔我公追擒之自此江表略定¶
大順元年建子月孫儒大據維揚又來冦我舉不以義¶
自老厥師復為我公擒之其衆盡潰𢎞農王去寧揚土¶
我公嗣緫藩條天子嘉公之勲就轉左僕射命觀察於¶
<pb:KR4h0022_WYG_802-5a>¶
是明年建寧國節度又明年加司空宣城荐屬戎事便¶
㕔乆缺司署者進言曰盍葺諸公曰民室未完民逃未¶
復於是用文徳以來之既來而安之不朞嵗車者闐闐¶
舟者聮聮比屋滯貨盈市溢鄽司署者復進言曰民室¶
完矣民逃復矣公曰倉廪未實田野未闢於是薄其賦¶
而省其徭給其乏而賑其饑不朞嵗荷耰秉犁橇蟠於¶
泥如雲之稼穣穣在畦司署者復進言曰倉廪實矣田¶
野闢矣公乃許然後度材相址不愆匠事横梁虹亘山¶
<pb:KR4h0022_WYG_802-5b>¶
節峰峙嶫嶫崇崇觀者改視公喜退顧人曰凡事之治¶
不治無賢愚貴賤顯然知異觀此當其未治人咸慊之¶
及其治也人咸榮之則吾於為政也豈不榮乎治哉我¶
今欲刋成績宜付所能則沈氏子以文售予其何可辭¶
焉乾寧二年乙夘秋九月八日記¶
　　監軍使(給納/使附)¶
　　　淮南監軍使院㕔壁記　　　杜　牧¶
淮南軍西蔽蔡壁壽春有團練使北蔽齊壁山陽有團¶
<pb:KR4h0022_WYG_802-6a>¶
練使節度使為軍三萬五千人居中統制二處一千里¶
三十八城䕶天下餉道為諸道府軍事最重然倚海塹¶
江淮深津横岡備守堅險自艱難以來未嘗受兵故命¶
節度使皆以道徳儒學來罷宰相去登宰相命監軍使¶
皆以賢良勤勞内外有功來自禁軍中尉樞宻使去為¶
禁軍中尉樞宻使自貞元元年及(集無此/三字)元和已未大¶
抵多如此今上即位六年命内侍宋公岀監淮南諸開¶
府將軍皆以内侍賢良有材不宜使居外上以為内侍¶
<pb:KR4h0022_WYG_802-6b>¶
自元和以來誅齊誅蔡再伐趙前年誅滄旁擊趙魏且¶
徴師且撫師且誥且諭勤勞危險終日馬上徃監青州¶
新附卧未嘗安復監清州邉魏窮狹多事今監淮南是¶
且使之(集作/休之)休息亦不乆之故内侍至焉監軍四年如¶
始至日簡約寛泰明白清净(集作/潔)恕惜軍吏禮愛賔客¶
舉止動作無非典故暇日唯召儒生講書道士治藥而¶
已内侍舊部將校多禁兵子弟京師少俠岀入閭里間¶
俛首唯唯受吏約束故上至相國竒章公下至於百姓¶
<pb:KR4h0022_WYG_802-7a>¶
無不道說内侍稱為賢人此不虗也宜其侍衛六朝聲¶
光富貴某謬為相國竒章公幕府掌書記奉内侍命為¶
㕔壁記(某/)再謝不才不足記序内侍曰掌書記為監軍¶
使㕔壁記宜也(某/)慙惶而書時大和八年十月二十二¶
(集作/一)日記¶
　　　東渭橋給納使新㕔記　　　沈亞之¶
渭水東附河輪流逶迤於帝垣之後倚垣而跨為梁者¶
三名分中東西天廩居最東内江淮之粟而羣曹百衛¶
<pb:KR4h0022_WYG_802-7b>¶
於是仰給唯輕重之凖為難即主官不職其咎何如哉¶
長慶中得儒臣杜生以行御史主之能謹法整吏絶輕¶
出重入之尤明量信叙無先貴後賤之弊故官曹士衛¶
之所仰給者如取之家食焉居再嵗加為外郎因指其¶
署曰夫渭津傍控甸邑諸陵道左輔岀入河東藩而公¶
賔逰士過必臨我我儒世家也宜飾宇候賢以誠其敬¶
今公齋陋冗無足為禮於是盡去之募市其傑棟巨楹¶
文梁勁桷既已具構顧其中可叙百榻而儒良至者必¶
<pb:KR4h0022_WYG_802-8a>¶
與講談其道随其能否而梯給之得乆晋其下者雖孱¶
車弊衣則名日彰矣今觀渭津之剏開署宇為嚴虗廣¶
敞意者得無欲天下之士見其胷中之大曠乎¶
　　使院¶
　　　邠州節度使院壁記　　　　李直方¶
自西漢始置幕府得顓辟士其聘舉之盛與公府置(一/作)¶
(署/)吏王國命官為比於是有班固傅毅崔駰蔡邕陳琳¶
阮瑀之徒岀焉大抵多廵禦封略經參戎事居無恒處¶
<pb:KR4h0022_WYG_802-8b>¶
秩靡常品故命之曰賔國朝篤方岳之任慎求其佐頒¶
以職貢為之定制或辟自諸侯或降於朝廷皆命於天¶
子其所司也調政教之和䇿軍筭之秘岀入聘覲應對¶
賔客其立署也行有戎次處有公堂與方伯周旋彌縫¶
潤色而已王畿之腋劃為巨防外殿朝那作捍西疆中¶
拱皇都以臨諸夏漆沮之仁既逺華夷之俗相猾非瓌¶
材英傑莫典封守非莊明純固莫叅甿佐六年春皇帝¶
勞韓侯牧圉之勤俾伊西夏申命御史中丞王君等九¶
<pb:KR4h0022_WYG_802-9a>¶
人為之使介既而師貞於律農勤其功恵和威武澤浸¶
火烈孟秋述職曜兵河塞亭障蕭條千里晏清然後用¶
虎旗虵矛定功於蒲入覲皇都増秩受賜旋師舊服勲¶
用(一作/明)徳舉非元臣(一作/和)雄略能賢嘉績蔑用濟此先¶
是尚父郭公開府是邦搜用勿貳駿乂(一作/又)咸集不卜¶
數年持樞衡治邦憲司誥命者咸布職於清朝今韓侯¶
亦能詳延端士輔相威徳是府將來宜為駿賢(一作/骨)之¶
郊藪榮逹之閫閾衛多君子邠其有之夫敬其事則命¶
<pb:KR4h0022_WYG_802-9b>¶
始春秋之誼也是邦當徴號朔方而以名師建為三郡¶
肇基於我師事舉徳宜始韓侯此記舊題於堂之北牖¶
慮他日文字湮滅作者之文莫傳遂刻石以紀之李公¶
自正字歴金吾掾廷評長安主簿遷監察殿中侍御史¶
左司員外郎今為韶州刺史某早與公㳺知公異時之¶
大來也庶斯文之不泯貞元二十年十月日記¶
　　　鎮海軍使院記　　　　　　羅　隠¶
惟天子建國必維九牧九牧既序區分局署兩漢三公¶
<pb:KR4h0022_WYG_802-10a>¶
府有掾屬魏普而降則置行臺若魏以秦王儀鎮中都¶
(一作/山是)髙齊以辛術監治東徐州事皆行臺之任也其官¶
屬則令僕以至於尚書丞郎唐制由行臺而置採訪使¶
殆今節制之始也鎮海軍舊治京口大丞相以錢塘之¶
衆椹(一作/堪)漢宏西殱逆朗天子不欲易其土故自符竹¶
四命然後移軍於錢塘生以物宜租賦以便斥去舊址¶
廣以新規廊開閈閎㧞起階級俾幢節之氣色貔武之¶
岀入得以周旋焉庚申年始闢大㕔之西南隅以為賔¶
<pb:KR4h0022_WYG_802-10b>¶
從晏息之所左界飛樓右劘嚴城地聳勢峻約而有敞¶
肥楹巨棟間架相稱雕煥之下朱紫苒苒非若越之今¶
而潤之舊也疆場之事則議之於斯聘好之禮則接之¶
於斯生民之疾痛則啓之於斯軍旅之賞罰則叅之於¶
斯非徒以酒食駢羅而語言嘲謔者也其府屬以下或¶
八都舊將或從公於征或禀之於朝廷或㧞之於鄉里¶
故天子用清宫傳道(一作/遵)之選以位之輟教民論道之¶
任以副之其餘省秩卿曹職領相次自我朝藩服官屬¶
<pb:KR4h0022_WYG_802-11a>¶
之盛無加也噫大丞相之勲徳既藏之天府而攀鱗附¶
翼者非鐫刻樂石其可乆乎是年冬十月始命觀察判¶
官羅隠為記¶
　　幕職上¶
　　　湖南都團練副使㕔壁記　　吕　温¶
湖中七郡羅壓上㳺右振䍧蠻左馳甌越控交廣之户¶
牖扼呉屬之咽喉翼張四隅襟束萬里(蜀本有/半字)天下之¶
安危繋焉聖唐理雖偃革(集作/草)制不去備消息變化必¶
<pb:KR4h0022_WYG_802-11b>¶
惟其時由是部(集作/剖)分荆衡復古南鎮輕(蜀本/作控)其兵徒¶
而重其統帥易其將校而難其參佐所以顯仁藏用明¶
道晦權成師於禮樂之中講武於文章之内雍容易簡¶
四十餘年名跡風流(一作/靖)冠於當代始則裴諫議虬以¶
逸材竒略傲視而静(一作/靖)荒冦次則趙相公璟(唐書/作&KR0008;)以¶
髙標雅望鬱起而為國禎其餘馮郎中嶷之碩重房容¶
州孺復之英逹鄭評事冽張著作季文之羙秀洎張和¶
州惟儉盧侍御澥佐我先大夫宣慈明允實有成績是¶
<pb:KR4h0022_WYG_802-12a>¶
皆焯於朝論清在人謡者矣元和三年冬天子命御史¶
中丞隴西李公以永嘉之清政京兆之懿則廷賜大斾¶
俾綏衡湘威如秋霜無私凋恵如冬陽無私煦用人如¶
止水無私鑒始下車表前副使殿中侍御史扶風竇君¶
常字中行以本官復職於是監察御史河南穆君寂河¶
内司馬君舒范陽盧君璠太常寺恊律郎河東薛(蜀本/作范)¶
君存慶前咸陽縣尉呉郡顧君師閔前太子正字隴西¶
李君礎前太常寺奉禮郎京兆杜君周士前延陵縣尉¶
<pb:KR4h0022_WYG_802-12b>¶
同郡杜君賞(一作/寳)羣材響附各以類至文雅之噐(集作/噐用)¶
嵗餘大備錯金碧於晴壑綷孔翠於春林遐邇翕然稱¶
為盛府中行感㑹知已竭其誠能黄鍾音韻調於嶰谷¶
之竹太阿鋒鋩拭以華山之土其吟鸞鳯斷犀兕不足¶
恠也竇氏伯季(一作/仲)同時七人一居方伯二列華省四¶
在諸侯之舘名教之樂縉紳慕焉以温近守支郡且知¶
故實得請連帥俾書公堂媿於不文安敢堅譲元和五¶
年七月五日東平吕温述(集作/記)¶
<pb:KR4h0022_WYG_802-13a>¶
　　　夀州團練副使㕔壁記　　　沈亞之¶
戰國南北書更言故世諸豪争據於壽春或兵至百萬¶
有不能得者豈地勢為要津乎自建中已來淮夷窟叛¶
於蔡天子之詔或討或赦由是壽春備為東塞矣為之¶
守者皆佩將軍印幕府符書之設擬於方鎮而有副使¶
之官焉元和中韋公武以殿中侍御史為之九年秋蔡¶
丘(集作/州)叛壽春守令狐通引兵屯霍丘副使得孱卒百¶
餘人留郡中冬蔡兵大入馬塘㓂鄧家城殺其將卒五¶
<pb:KR4h0022_WYG_802-13b>¶
千餘人虜民男女焚壊邑室而去郡中驚駭民人多流¶
其家而東副使因言曰(集無/曰字)壽春其地塹水四絡南有¶
淠西遮淮潁東有淝下以北注激而廻焉(集作/為)西流環¶
郛而濬入於淮此天與儉於是也假如愚民能棄其業¶
西流即為蓬徙塵走耳安與國是為利耶乃出家奴與¶
民户一丁俱為水工决安豊以南陂池㑹其流於城傍¶
野中浸注如澤焉(集無/此字)以故居民流心稍稍復定時馬¶
塘鄧家城既陷霍丘方畏冦乗其虗復飛語為謡以感¶
<pb:KR4h0022_WYG_802-14a>¶
其俗曰狐死首丘井閭多傳言之耆老曰果守不能保¶
是矣守聞之益恐遂棄其城亡歸是日霍丘焚行來未¶
及郡㑹日暮使吏馳告副使以歸状令得夜開壁吏至¶
壁卒捍關吏不得入呼罵其卒副使立城上曰某得命¶
於詔城晝受即晝復之今守獨入而卒露無為也如驅¶
與俱來寧不知盗居其間得夜則禍成矣或幸而(集無/而字)¶
止於郵平明闢關介士陳兵夾道驅其號以入卒無敢¶
越伍而趨居有頃守謫去詔以李將軍代將軍西出疆¶
<pb:KR4h0022_WYG_802-14b>¶
兵臨萬勝城復以副使掌留事明年陟其能得加侍御¶
史是嵗亞之東觀戰至壽春得副使之跡題之於署下¶
以記行事之時云¶
