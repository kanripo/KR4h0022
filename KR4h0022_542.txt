# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:53.853749
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷五百四十二
<pb:KR4h0022_WYG_542-1a>¶
欽定四庫全書¶
　文苑英華卷五百四十二　宋　李昉等　編¶
　軍令門下十九道¶
　　知謀判一道　　　　　以囚爲前鋒判一道¶
　　棄子判一道　　　　　愛子爲賊所執判一道¶
　　擅發兵判一道　　　　矯節用兵判一道¶
　　軍副别屯斬人判一道　司馬斬嬖判一道¶
　　死政判一道　　　　　輕過罰甲判一道¶
<pb:KR4h0022_WYG_542-1b>¶
　　恤士判一道　　　　　勇壯踰羽林亭判一道¶
　　立功流例判一道　　　背侍從征判一道¶
　　復矢判一道　　　　　武用文士判一道¶
　　夜進軍判一道　　　　邉將無勇判一道¶
　　犯專殺判一道¶
　　　知謀判¶
甲爲邉將私布渠答仍减防兵御史糾其傷財惰職詞¶
云旣禦邉㓂復息邉人輙欲論功不敢當罪¶
<pb:KR4h0022_WYG_542-2a>¶
　　　對¶
敦陣整旅必務成師正合奇勝亦資制敵茍取強於技¶
擊豈見責於軍旅惟甲推轂緫戎請纓爲将仲升投筆¶
方期燕頷之封馮緄發笥且得蛇文之兆於是閑途伺¶
敵减戍恤人渠答爰施踐更斯遣賦晉臣之一皷俾困¶
蒺藜削漢䘚之伍符佇歌枤杜虜塵坐清於艽野公問¶
寧候於𤓰期誠可論功孰宜書罪且如器械爲費用不¶
假於千金士卒獲休功乃逾於三㨗止戈若稱惰職棄¶
<pb:KR4h0022_WYG_542-2b>¶
甲何所論刑執簡是苛失言斯甚雖疾惡爲事叔孫誠¶
得於指楹而見善則遷子夏自宜於投杖舍而勿問斯¶
則爲然¶
　　　以囚為前鋒判¶
甲受律討不庭以囚爲前鋒薄威去備人告失軍容云¶
先者之法¶
　　　對¶
古之用兵抑爲制勝或以柔逺或以伐謀逸乃楚囚其¶
<pb:KR4h0022_WYG_542-3a>¶
來報也無扞樵採亦我誘焉果而稱師特緼權决不薄¶
之險隘不邀之未濟而壯士曲踊於幕庭將軍下矢而¶
鳴皷豈止血刃當觀繫俘亦有藏地勢之間用人謀之¶
運右廣初駕左輪朱殷犯圍蹈鋒申厥誠果衿甲靣縳¶
釁皷縲囚列之前伍以待後殿而薄威去備敦陣振旅¶
使戈旌霜指耀征壘而衝喉劔氣風趨駭轅門而籍骨¶
於惟勝敵亦爲竒兵何失軍容更成餘議¶
　　　棄子判¶
<pb:KR4h0022_WYG_542-3b>¶
受命攻城在城中曰將誅孺子報云必與我飡之或以¶
其不義¶
　　　對¶
受命啓行有死無二雖因義以制令寧以權而滅親斷¶
布重城先期賈勇㭊骸懸釡冀以論功食子自同於樂¶
羊純臣多慙於石碏與其廢禮傷愛豈若狥節忘恩旣¶
覆醢以稱仁何請羮而遺我告爲虧義誰復間言情則¶
不經古亦有素¶
<pb:KR4h0022_WYG_542-4a>¶
　　　愛子為賊所執判¶
乙有愛子爲賊所執因以登樓就乙求貨乙旣不許而¶
促兵進討所由攻之并子亦死御史劾棄子嗇財不可¶
爲訓不伏¶
　　　對¶
君惠於臣父愛其子蓋禀天性豈直物情事或不可義¶
將何若乙以忝列藎臣合輸貞節言念㓜子痛自闕於¶
防閑欽奉大邦懼乃撓於法制若執人以求貨皆罄室¶
<pb:KR4h0022_WYG_542-4b>¶
以全生則因循而來虜掠何筭欲求茍免之道恐貽嫁¶
禍之愆所以促兵冀其盡敵雖䘮克家之子終成輔國¶
之臣大義滅親且類橋𤣥之操深仁濟物奚取卜商之¶
慈劾以嗇財將何沮勸¶
　　　擅發兵判¶
甲奉使副討罪擅發兵殺康國王執事加賞或非之¶
　　　對¶
臨變有謀始聞勝敵興師(一作/擅兵)無律終以臧凶甲受命¶
<pb:KR4h0022_WYG_542-5a>¶
以行觀釁而動輶軒始發將逺使於四方臨衝載馳遂¶
收功於萬里殊傳介之宻旨因取樓蘭若陳湯之矯制¶
更夷康國况今偃革息馬綏戎糾華奚貪一夕之勲遂¶
侈(一作/多)三軍之事雖掠羙以自滿終嗇禍而難封執事¶
念彼武功以爲勇爵或人思我王度方循政典茍示化¶
以狥物無忘經以敗常將爲後圖是亦爲政¶
　　　矯節用兵判¶
矯節使邉逄諸國有難遂以兵革平之議不加賞¶
<pb:KR4h0022_WYG_542-5b>¶
　　　對¶
受命以出惟德之恭見可而行亦仁之勇矯節何者從¶
兹使乎夙駕載馳異將軍之授律飲氷言邁逄邦國之¶
交讐同楚君之用兵且聞觀釁殊羽父之能請因見出¶
師爰發干戈以祈爾爵克寧邉鄙肇敏戎功事貴(一作/實)¶
從宜賞期當物必也不虞或至拒㓂爰來滅虜地之煙¶
氛息漢庭之烽堠專則可也賞宜及之如或胡塵自飛¶
我疆不聳空勤逺畧終匪臧謀茍免戾而已多何議功¶
<pb:KR4h0022_WYG_542-6a>¶
之敢望進退二理庻乎一隅¶
　　　軍副别屯斬人判¶
丁爲軍副在别屯輙以法斬人主將奏誅之訴云專軍¶
别將不在部曲於法不合罪¶
　　　對¶
天討有罪成師以出注意於將禀命不威丁任既干城¶
寵亦受脤非以惠敵期於伐謀履武人之貞居元戎之¶
副執訊獲醜義非䘮律有䖍秉鉞誅在明刑議七德以¶
<pb:KR4h0022_WYG_542-6b>¶
不傷爰九伐而何害主將不能命之以狥分謗生人方¶
欲糾之以違篤責軍簿奉車都尉雖謂專而請誅龍驤¶
將軍固違令以告㨗况斬之以法乃非狥私副在别屯¶
異於擅殺欲加之罪無以爲詞¶
　　　司馬斬嬖判¶
甲與戎戰司馬曰所遇有隘毁車以爲行甲所嬖校尉¶
不肯司馬斬之以狥軍正奏其專殺¶
　　　對¶
<pb:KR4h0022_WYG_542-7a>¶
受命以出一皷作氣惟師在和七戰皆獲觀釁而動者¶
謂之軍志相時設教者是謂武經甲維理戎興兹薄伐¶
司馬决勝以先啓行彼徒我車懼其侵軼鑿門受脤陳¶
其教令旣遇隘而難進請爲行而制敵校尉不肯斬之¶
奚傷違其毁車有類荀吳之嬖是稱亂命以戮晉卿之¶
僕奏以專殺斯則不然¶
　　　死政判¶
死政之老求廪食乙以其無所歸供以閒粟¶
<pb:KR4h0022_WYG_542-7b>¶
　　　對¶
功立於時身有寵禄政死於國家備哀榮至若羽林孤¶
兒且不遺於漢主膠庠飬老猶見恤於周人雖廪食或¶
求而閒粟是用法所當得昔嘗税於闗門無若我何今慮擠¶
於溝壑既受一夫之粟何慙七子之居惟乙所供理亦為當¶
　　　輕過罰甲判¶
士門使輕過移甲兵按察使糾之¶
　　　對¶
<pb:KR4h0022_WYG_542-8a>¶
制刑閱實勿替前(一作/明)典詰罪理軍必條隱令將輕過¶
而恱使同寄令而宥人雖疆塲無虞而蜂蠆有毒欲觀¶
攻取必資甲兵讁以分金嘗聞管氏入兹束矢復起齊¶
邦師古可權士門之良圖維允倚法以削按察之糾謬¶
何深理貴平反寧聞伐善¶
　　　恤士判¶
得甲爲將䘚有患癰甲吮之䘚母哭而訴甲將殺其子¶
請罪之甲不伏¶
<pb:KR4h0022_WYG_542-8b>¶
　　　對¶
總戎之寄爰比善於穰苴受甲之徒忽方疾(一作/病)於荀¶
偃均其挾纊始勉三軍惠以吮膿方憂七發佇盡佳兵¶
之力坐興慈母之哀非輟哭於敬姜實先悲於蹇叔以¶
父觀子固旋踵而無期諭(一作/論)將綏兵乃推誠而有及¶
預起三傷之慟雖欲防明深詳七萃之謀寧宜見罪¶
　　　勇壯踰羽林亭判¶
丁爲羽林將超踰羽林亭樓或止之辭曰試弁(手搏/也)而¶
<pb:KR4h0022_WYG_542-9a>¶
已仰斷¶
　　　對¶
天生蒸民禀氣各異國徴武士以壯爲先惟丁力冠圉¶
人勇過延夀因材官以効職列羽林而爲將恒㧞距以¶
習戲樂彼從戎乍超樓而自矜聊爲試弁各適其適亦¶
謂合宜有能不能奚爲見正¶
　　　立功流例判¶
執㦸董元於閻敬下立功流例七百人並跳盪功叙録¶
<pb:KR4h0022_WYG_542-9b>¶
咸依元格酬勲賜階准元軍司削階不入五品¶
　　　對¶
董元藝極穿犀官參戴鶡言思報國即此臨營冐矢前¶
驅争爲跳盪交鋒直進詎肯遷延忽逢蛱蝶之兵遽(一/作)¶
(遂/)掃螳蜋之䘚摧兇殺敵已立殊功凖格疇庸例昇榮¶
級前關已䝉褒錫後送獨被稽留旣申横草何能倚樹¶
但今將(一作/時)執㦸雖切披陳曩日横戈且知優劣旣言¶
功薄明即効殊懸登執鴈之階慮動續貂之刺¶
<pb:KR4h0022_WYG_542-10a>¶
　　　背侍從征判¶
王静母年八十身充侍丁弟順名預軍團㸃從征鎭静¶
棄母投募䧟陣有功順戀母背征據法應罪縣令以静¶
闕養以順棄軍俱追勘當各科其罪静云情存狥國順¶
云意在懐親旣並有詞令不能斷¶
　　　對¶
効命捐軀式標於盡節冬温夏凊載竭於因心静母西¶
日沉榆氣息奄奄順弟南風吹棘兄弟怡怡咸承大被¶
<pb:KR4h0022_WYG_542-10b>¶
之恩並藉髙堂之慶静之充侍須崇扇枕之方順乃從¶
征宜著横戈之績豈期兵交白刄侍丁爲報國之臣饌¶
躍頳鱗征客作安親之子或移忠入孝或狥國違家忠¶
孝不可俱全國家終無暫闕投筆以去狀旣不合論辜¶
(一作/功)戀母而還法亦無煩寘罪銅章旣難推劾玉律須¶
有哀矜請俱釋於九章庻並從於三宥¶
　　　復矢判¶
劉說家有䘮登車轂用箭復䰟人告越禮¶
<pb:KR4h0022_WYG_542-11a>¶
　　　對¶
精氣爲物聚極則散逰䰟爲變死而有招歸地歸天人¶
皆共盡在師在旅禮則從宜若道屬多虞時因䘮律勤¶
王狥國載居鋒鏑之中委骨捐軀但非歌哭之處旣覩¶
亂麻之積爰崇復矢之儀亦同蕢尚在途畫宫受吊仲¶
尼於館脫驂有請雖流千載之聲並是一時之事眷斯¶
劉說有異邾人稱是家䘮胡申戰禮罕遵升屋翻比登¶
車騐古有殊論今莫可科其越禮雅合彛章¶
<pb:KR4h0022_WYG_542-11b>¶
　　　武用文士判¶
得軍帥選將多用文儒之士兵部詰其無武藝帥云取¶
其謀也¶
　　　對　　　　　　　　　　　白居易¶
亡身死藝(集作忘/身死節)誠重武夫制敵伐謀則先儒士將䇿¶
籌而可尚奚騎射而(集作/之)足稱軍帥明以知兵精於選¶
將以爲彎弧學劒用無出於一夫説禮敦詩道可𢎞於¶
七德功宜保大理貴從長若王師之有征以謀則可茍¶
<pb:KR4h0022_WYG_542-12a>¶
戎畧之無取雖藝何爲况晉謀中軍選於義府漢求上¶
將舉在儒流豈惟我武惟揚誠亦斯文不墜元戎舉將¶
(集作/徳)未爽能軍兵部執言恐爲辱國¶
　　　夜進軍判¶
得乙爲軍帥昧夜進軍諸將不發郤罪之辭云不見月¶
章¶
　　　對　　　　　　　　　　　前　人¶
表旗示信戎政貴明在九章而或乖雖三令而惟反乙¶
<pb:KR4h0022_WYG_542-12b>¶
是稱戎帥未逹軍容奉明罰之詞無聞月㨗用潜師之¶
計方事宵征徒欲董以爪牙曽不明其耳目况將經武¶
必在昭文夜號未申招(集作/有)虞固冝不進月章莫舉毁¶
櫝自可當辜訴非失辭責乃過聽(集作/當罪)¶
　　　邊將無勇判¶
得乙爲邉將虜至若渉無人之地監軍責其無勇畧辭¶
云内無糗糧外無掎角¶
　　　對　　　　　　　　　　　前　人¶
<pb:KR4h0022_WYG_542-13a>¶
封疆貴安伍候尚警茍不固吾圉則速即爾刑乙登彼¶
將壇鎮於邊壘誠可戒嚴趨(集作/走)集罔有敵於我師何¶
乃啓納㓂戎若無人於吾地是昧安邊之畧信貽失律¶
之凶權勇蔑聞罪戾誰執如或㓂强師老食絶城孤期¶
盡敵而還且勤於堅守茍知難而退猶愈於覆亡宜矜¶
掎角之辭難議建牙之罪¶
　　　犯專殺判¶
得丁將在别屯士䘚有犯每專殺戮御史舉劾訴稱曽¶
<pb:KR4h0022_WYG_542-13b>¶
受棨㦸之賜¶
　　　對¶
將非處右莫敢示威或在别屯則宜專命丁位雖佐理¶
分以戎行執專征之權錫弓於周典操司殺之柄受棨¶
於漢儀旣有令而必行信無瑕而可戮實握兵之能政¶
奚執簡之舉違如或稟命於連營畏子不敢今則分部¶
而賜㦸無我有尤冝崇魏絳之威勿議秦彭之罪¶
　文苑英華卷五百四十二¶
