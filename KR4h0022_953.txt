# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:12.452499
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷九百五十三
<pb:KR4h0022_WYG_953-1a>¶
欽定四庫全書¶
　文苑英華巻九百五十三　宋　李昉等　編¶
　職官十五¶
　　陳汝州利貞墓誌一首　鄭舒州甫墓誌一首¶
　　崔永州敏墓誌一首　　鄧貴州墓誌一首¶
　　凌和州凖墓誌一首　　栁桞州宗元墓誌一首¶
　　　汝州刺史陳公墓誌銘　　　穆　貟¶
唐貞元五年秋七月汝州防禦使汝州刺史兼御史大¶
<pb:KR4h0022_WYG_953-1b>¶
夫東都畿汝州都防禦左軍兵馬静戎郡王陳公疽發¶
首己酉命牙門將鮮于侍進奉書告辭元戎尚書安平¶
公以受恩忘死非其死為恨又命嘗同百戰之將王進¶
達等十數人以忠藎王事為别又命嗣子少英以孝敬¶
繼夫人為誡庚戍歸于私第辛亥薨八月孤少英與家¶
老故吏及龜筮謀得宅兆于州東石樓山之陽辛酉葬¶
公諱利貞范陽人禄山之亂始自平盧越海歸國累建¶
戎効從太尉臨淮王光弼軍于河南寇攻睢陽垂陷大¶
<pb:KR4h0022_WYG_953-2a>¶
尉常遣心腹爪牙之師郝廷玉合諸侯之衆趨之公輙¶
以輕騎赴如林之旅入其腹出其背如颷如星庭玉竒¶
公之才謂已不逮拔於行間以其子妻之繩于臨淮列¶
為重將其後庭玉入備宿衛出鎮河隴公實從之凡十¶
遷大將軍太常卿太子賔客特進開府静戎郡王至御¶
史中丞隴右都知兵馬使其所置者皆如釋宋之事希¶
烈之亂詔以哥舒曜為汝洛節制俾公之前隊佐之事¶
(疑作/軍)次汝墳不終日城拔又以次襄郟寇軍大至公以¶
<pb:KR4h0022_WYG_953-2b>¶
馬歩五百當强寇萬人立為竒兵横擊其右兇黨退却¶
(一作/衂)數月不前襄下城守拒有備由此効也希烈自統¶
(二字一作空/又作自會)豺狼之衆至而圍合矢石雨下晝夜不息¶
外築埇道與城相屬公登陴捍敵身均士卒勞則先之¶
逸則後之凡不櫛不沐非以我事當見戎帥不下城者¶
七十餘日戎帥蒼黄自拔亂不能遏叛將庭芝謀害之¶
者數四隂為之制使不得發俄而朱泚以闗中僣逆凡¶
幽薊河隴之卒嘗𨽻於泚千里之外應之公與庭芝所¶
<pb:KR4h0022_WYG_953-3a>¶
統皆泚之舊也庭芝果以其衆作亂公之麾下亦帶甲¶
而從之中宵難作公仗劒當轅門而立呼曰如有過此¶
門者當殺我而後過由是其衆定而庭芝逸故有専城¶
之拜其為州也奉上以不違撫下以不擾是以㢘使盡¶
其政疲人安其理春秋五十有八前後歴官二十二封¶
爵四從戎許國垂四十年不湏臾忘忠敬之心不一日¶
蹈汙染之跡起皷鞞之下登諸侯亞相與茂勲寵禄相¶
與終始可不謂之大丈夫之致乎安平公出涕之外餘¶
<pb:KR4h0022_WYG_953-3b>¶
有復慟(疑作後/有餘慟)將吏等遑遑相弔往往如在前夫人早夭¶
後夫人隴西辛氏實大原節度相國金城王之女髽首¶
頮血以庀喪具長子少英㓜子壬癸永懐陵谷見託為¶
銘其詞曰¶
蒼蒼平原欝欝髙墳下有泉户永閉虎臣豈伊虎臣亦¶
曰賢守勒銘貞石示千古後¶
　　　舒州刺史鄭公墓誌銘　　　　前　人¶
有唐循吏故舒州刺史滎陽鄭府君諱甫字某享年五¶
<pb:KR4h0022_WYG_953-4a>¶
十有四歴官一十有二以貞元六年冬十月辛丑卒于¶
東都崇讓里第十一月諸孤家老得請於元龜奉府君¶
之喪歸祔于祖實鄭州榮澤縣廣武原庚寅下其先吏¶
足徴也十代祖曄元魏建威將軍南陽公魏氏定五姓¶
冠百族曄以官婚人物甲子時選厥後歴周隋洎皇朝¶
凡六葉至於曾祖仁愷密亳二州刺史祖慈眀銀青光¶
禄大夫濠州刺史考令璡銀青光禄大夫國子祭酒重¶
名貴仕照燭相續府君少以門資奉爼豆于太廟調習¶
<pb:KR4h0022_WYG_953-4b>¶
書判趨等擢秘書省校書郎歴京兆府藍田尉大理評¶
事二宗山陵詔求多士以集大務攝京兆府户曹㕘軍¶
畢事改授大理司直遷監察御史實佐時宰充營田使¶
判官轉殿中侍御史罷授尚書祠部員外郎兼侍御史¶
充宣歙青苖税户使朝于京師拜和州刺史㢘使今居¶
守公奏課第一錫命屢降凢兩加特階一賜金印紫綬¶
且以借留之典副之後遷舒州刺史而厯陽之積(疑作/績)¶
累載之美布於下車之初乃至訟不煩於聽令不費於¶
<pb:KR4h0022_WYG_953-5a>¶
言賦調事理吏勸人逸初祭酒府君殞於鎬惟王事世¶
故洎龜筮之不叶未遑還葬至是累疏陳乞優詔曰俞¶
解印遄歸遘癘于道哀哉夫人清河崔氏故中書令趙¶
國公圓之子也以地之貴天之淑致善乎府君之家不¶
幸早世殯于所次俟夫異日遷而合焉有子九人長男¶
曰適左衛率府倉曹㕘軍次曰奉方志于學未齓有女¶
二曰(闕/)　長適范陽盧士深妻未笄者四其執喪致毁¶
長過於禮㓜如成人兄子前鄉貢進士權導諸孤之請¶
<pb:KR4h0022_WYG_953-5b>¶
見訪為誌嗚乎今方夏之内靡攻伐之患烝嘗所匱在¶
於富而教之府君之生盖明主歎息之所求也其殁也¶
豈獨舒人和人之相弔歟迹其二府已然之理可使太¶
史公班孟堅之徒從而紀之以及於後今也遺愛故事¶
結于人之深者止於輟舂墮淚日月至而逝焉然則銘¶
之於墓亦其次也銘曰¶
生貴行道道貴及物茍有可稱其誰不没猗歟府君政¶
及生人自我煦育二邦如春不知者命溘至孔殛託體¶
<pb:KR4h0022_WYG_953-6a>¶
山河與之終極¶
　　　朝散大夫永州刺史崔公墓誌銘¶
　　　　　　　　　　　　　　　栁宗元¶
維元和五年九月十五日壬子永州刺史崔公薨于位¶
享年六十八己未殯于路寢庚寅遷神于舟以某年某¶
月日歸葬于某縣某原祔于祖考吏部侍郎贈户部尚¶
書府君之墓尚書諱猗𤣥宗南巡内禪聖嗣府君以謀¶
畫定命起一旅以復天下厥功載焉尚書之先曰貴鄉¶
<pb:KR4h0022_WYG_953-6b>¶
丞贈太常少卿府君諱子美太常之先曰揚州江陽(集/作)¶
(都/)丞府君諱道禎行髙位卑華冠士族公諱敏字某承¶
世徳之清源浚之以蠲潔以端其志采羣言之枝葉植¶
之以茂實以脩(集作/循)其能始由右千牛備身佐環衛更¶
盩厔三原藍田尉仍有大故三從(集作/徙)同位繼受許州¶
臨潁汝州龍興令推以直道二邑齊風哥舒曜尹河南¶
黥(集作/鯨)寇猾驁黎人播越表公為河南尉糗糧芻茭戎¶
備畢給版圖田洫民事時乂遷揚州録事叅軍實吳越¶
<pb:KR4h0022_WYG_953-7a>¶
(集作/楚)之大都會也政令煩拏貢奉叢沓一日不葺鐫譙¶
四至公為之優游有裕長史司徒杜公與之揖讓夷(集/作)¶
(異/)於賔僚入為太子司議郎拜歸州刺史嵓險湍悍人¶
類鳥獸古號難理公克有聲遷永州刺史朝散大夫惟¶
是南楚風浮俗鬼户為胥徒家有禳&KR2105;大者虐鰥孤以¶
盜邦賦敺愚䝉以神訛言悖于政經莫有禁禦公於是¶
脩整部吏黜侵凌牟漁者數百人以付信于下而征貢¶
用集擒戮妖師毁焄蒿淫昏者千餘室以舉正羣枉而¶
<pb:KR4h0022_WYG_953-7b>¶
田閭克和寛以容物直以率下邦人方安其理縉紳猶¶
欝其望體魄遽降哀何有窮嗚呼公前夫人徐州㕘軍¶
滎陽鄭鉅女有子曰義和早夭後夫人萬年尉范陽盧¶
彤女嘉淑之徳繼聞宗族有子曰貽哲貽儉克承于家¶
洎公之兄子曰勵曰禮誠願誌于墓無忘公之徳銘曰¶
孰為徳門清河濬源垂芳著慶(集作逺哉沄沄/又作其流沄沄)自葉流¶
根世有顯懿揚其清芬炳煥(集作/煥炳)増華昭于後昆惟魴¶
與鯉舊史孰(集作/是)尊孰為茂功尚書清風藹其有融勃¶
<pb:KR4h0022_WYG_953-8a>¶
焉而興披草從龍布令諸夏敷和六戎赫矣太陽克昇¶
于中孰為恵政公嗣餘慶形于謡詠小程其功大遂其¶
性黠吏是省妖風以正于邦于家(集作于邑于邦/又作施于邑邦)克揚¶
休命孰為遺愛公去昭代邦人斯痗始焉是賴今也何¶
載(集作/戴)孰𦵏我公于洛之㑹何以銘之徽音不昧¶
　　　試大理司直兼貴州刺史鄧君墓誌銘¶
　　　　　　　　　　　　　　　前　人¶
君諱某字某南陽人漢司徒禹之世也曽祖倚皇建州¶
<pb:KR4h0022_WYG_953-8b>¶
浦城(集作連州/普城非)令祖少立皇滄州司馬考邕皇右(集作/左)¶
武衛兵曹㕘軍惟君敏給以御下㢘忠以承上幹蠱之¶
稱洽於諸侯謹言之跡彰于所蒞故自始仕以至没世¶
未嘗無聞焉初以試太常寺奉禮郎更職於劒南湖南¶
江西前後連帥咸器其能以柄於事於劒南則停擬閲¶
實以循(蜀本/作脩)官刑盡哀敬之情致淑問之頌寛猛之適¶
克合於中於湖南則外按屬城内専平凖蒞卝(音/礦)人錫¶
石之地㕘鳬氏皷鑄之功溢山告祥國用益贍吏無並¶
<pb:KR4h0022_WYG_953-9a>¶
縁以巧法人無怨讟以苦役人(集作/凢)處斯軄莫能加焉¶
於江西則旁輯傳置下繩支郡俾無有異政以一於詔¶
條財賦之重待君而理無何邕州經畧使路公恕奏署¶
試大理評事兼貴州刺史㕘帷幕之任董龜虎之威夷¶
俗敬愛革面受事朝廷將以武定南服命安南大校御¶
史中丞趙良金為邕州復以君兼招討判官録其異能¶
奏加司直昇招討副使兼統横蠻(疑作蠻/集作㢘)貴三州事龍¶
茸之下直道有立獷猂之内義威必行賦増而不擾法¶
<pb:KR4h0022_WYG_953-9b>¶
一而無憾然以憂慄間於多虞卒成耳目之塞道致齒¶
牙之猾元和五年五月二十一日疾卒於公舘年五十¶
五眀年某月日返葬於潭州某原夫人隴西李氏大理¶
評事練之女年三十三貞元十六年終于郴州有子四¶
人曰贄曰某贄十三年矣哀禮具焉京兆尹𢎞農公始由¶
湖南為江西再以君為從事知之最厚痛君之能不施於¶
劇任惜君之志見屈於羣疑且以誌授宗元使備其闕¶
古者觀其所使而知在上之徳今也觀其所使(集註/作以)而¶
<pb:KR4h0022_WYG_953-10a>¶
知在下之誠嗚呼可無辭乎銘曰¶
㬅姓之裔司徒隆漢惟君是承有植有(集作/其)幹始屬奉¶
常出叅藩翰議讞西蜀平其狴犴巡視南楚緫兹條貫¶
貿遷化居貨殖攸賛改煎鎔範貢輸増筭既飭財賦亦¶
専傳館去牧荒陬肅其聽斷敚&KR1327;以息暴戾斯逭行非¶
選事進不避難始賴其寧終聞見憚疾與憂積忠(集作/志是)¶
隨魄散年極中身葬兹髙岸才耶命耶君子興歎¶
　　　和州刺史(四字集作連/州員外司馬)凌君權厝誌¶
<pb:KR4h0022_WYG_953-10b>¶
　　　　　　　　　　　　　　　前　人¶
年月日尚書都官員外郎和州刺史連州司馬富春凌¶
君諱準卒于桂陽佛寺先是六月告于州刺史愽陵崔¶
君曰余嘗學黄帝書切脉視病今余肝伏以濇腎浮以¶
代將不臘而死審矣凡余之學孔氏為忠孝禮信而事¶
固(蜀本/作故)大謬卒不能有示乎世者命也臣道無以眀乎¶
國子道無以成乎家下之得罪于人以謪從(集作/徙)醜地¶
上之得罰于天以降被罪疾余無以禦也敢以鬼事為¶
<pb:KR4h0022_WYG_953-11a>¶
累又告為老氏者某曰余生於辰今之遇(集作/寓)戊辰戍¶
衝也吾命與脉叶其死矣乎吾罪大懼不克歸柩於吾¶
鄉是州之南有大岡不食吾甚樂焉子其以是葬及是¶
咸如其言云孤夷仲求仲以其先人之善余也勤以誌¶
為請嗚呼君字宗一以孝弟聞于其鄉杭州刺史常召¶
君以訓于下讀書為文章著漢後春秋二十餘萬言又¶
著六經解圍人文集未就有謀畧尚節氣賙人之急出¶
貨力猶棄粃粺年二十以書干丞相丞相以聞試其文¶
<pb:KR4h0022_WYG_953-11b>¶
日萬言擢為崇文館校書郎又以金吾兵曹為邠寧節¶
度掌書記涇之亂以謀畫佐元戎常有大功累加大理¶
評事御史賜緋魚袋換節度判官轉殿中丞(集作/此字)侍御¶
史府喪罷軄後遷侍御史為浙東㢘訪使判官撫循罷¶
人桉驗汙吏吏人敬愛厥績以𢡟粹然而光聲聞于上¶
召以為翰林學士徳宗崩邇臣議祕三日乃下遺詔君¶
獨抗危詞以語同列王伾畫其不可者十六七乃以旦¶
日發喪六師萬姓安其分遂入尚書乃以文章侍從由¶
<pb:KR4h0022_WYG_953-12a>¶
本官㕘度支調發出納姦利衰止以連累出和州降連¶
州居母喪不得歸而二弟繼死不食哭泣遂喪其眀以¶
没盖君之行事如此其報應如此夫人髙氏在越孤四¶
人南仲殷仲在夫人所未至執友河東桞宗元哀君有¶
道而不白於天下離愍逢尤夭其生且又同過故哭以¶
為誌其詞哀焉銘曰¶
噫凌君生不淑學孔氏揚棻(集作/芬)郁好謨謀富天禄讎¶
禁書賛推轂觀靈龜獲貞卜從(集作/徒)東越翊眀牧罷人¶
<pb:KR4h0022_WYG_953-12b>¶
蘇汙吏覆升侍從躬啓沃匡危疑興大福吏尚書徒𨽻¶
肅佐經邦才用足道之躓身則辱烏江垂九疑麓仍禍¶
㓙遘兹酷能知命無怨毒罪不冺死猶僇何以葬南嶺¶
曲魂有靈故鄉復封茲壌歸骨肉為之銘志陵谷¶
　　　桞州刺史桞君墓誌銘　　　韓　愈¶
子厚諱宗元七世祖慶為拓拔魏侍中封濟隂侯曽伯¶
祖奭為唐宰相與禇遂良韓瑗俱得罪武后死髙(集注/作中)¶
(非/)宗朝(文粹/作時)皇考諱鎮以事母棄太常博士求為縣令¶
<pb:KR4h0022_WYG_953-13a>¶
江南其後以不能媚權貴失御史權貴人死乃復拜侍¶
御史號為剛直所游皆當世名人子厚少精敏無不通¶
達逮其父時雖少年已自成人能取進士第嶄然見頭¶
角衆謂桞氏有子矣其後以博學宏詞授集賢殿正字¶
(集作授校書/郎藍田尉)俊傑㢘悍議論證據今古出入經史(文粹/作㫖)¶
百子踔厲風發率常屈其座人名聲大振一時皆慕與¶
之交諸公要人争欲令出我門下交口薦譽之貞元十¶
九年由藍田尉拜監察御史順宗即位拜禮部員外郎¶
<pb:KR4h0022_WYG_953-13b>¶
遇用事者得罪(集作文粹作十九年拜監察御史王叔/文韋執誼用事拜尚書禮部員外郎且)¶
(將大用遇/叔文等敗)例出為刺史未至又例貶(文粹有/永字)州司馬居¶
閑益自刻苦務記覧為詞章泛濫佇蓄為深博無涯涘¶
而自肆於山水(文粹有/之字)間元和中嘗例召至京師又偕¶
出為刺史而子厚得桞州既至嘆曰是豈不足為政耶¶
因其土俗為設敎禁州人順賴其俗以男女質錢約不¶
時贖子本相侔則(集注/作許)沒為奴婢子厚與設方計悉令¶
贖歸其尤貧力不能者令書其傭足相當則使歸其質¶
<pb:KR4h0022_WYG_953-14a>¶
觀察使下其法於他州比一嵗免而歸者且千人衡湘¶
以南為進士者皆以子厚為師其絰承子厚口講指畫¶
為文詞者悉有法度可觀其召至京師而復為刺史也¶
中山劉夣得禹錫亦以(集無/此字)在遣(文粹/作譴)中當詣播州子¶
厚泣曰播州非人所居而夣得親在堂吾不忍夣得之¶
窮無辭以白其大人且萬無母子俱往理請於朝將拜¶
䟽願以桞易播雖重得死罪不恨遇有以夣得事白上¶
者夣得於是改刺(文粹無/此字)連州嗚呼士窮乃見節義今¶
<pb:KR4h0022_WYG_953-14b>¶
夫平居里巷相慕悦酒食游戲相徴(文粹/作逭)逐詡詡强笑¶
語以相取下握手出肺肝相示指天日泣涕誓生死不¶
相背負真若可信一旦臨小利害僅如毛髮比反眼若¶
不相識落陷穽不一引手救而(集無/此字)反擠之又下石焉¶
者皆是也此宜市井狡獪所不忍為而其人自視以為¶
得計聞子厚之風亦可以少媿矣子厚前時少年勇於¶
為人不自貴重顧籍謂功業可立就故坐廢既退又無¶
相知有氣力得位者(集有推/挽字)故卒死(集作/厄)於窮裔才不¶
<pb:KR4h0022_WYG_953-15a>¶
為世用而(集粹無/而字)道不行於時也使子厚在臺省時(文/粹)¶
(有亦/字)自持其身已能如司馬刺史時亦自不斥斥時有¶
人力能(文粹/作解)舉之且必復用不窮然子厚斥不久窮不¶
極雖有出於人其文學詞意(集作/章)必不能自力以致必¶
傳於後(文粹作不能自/以力傳於後)如今無疑也雖使子厚得所願¶
為將相於一時以彼易此孰得孰失必有能辨之者子¶
厚以元和十四年十一月八日(集粹作十/月五日)卒年四十七¶
以十五年七月十日歸葬(集作/于)萬年縣先人墓側子厚¶
<pb:KR4h0022_WYG_953-15b>¶
有子男二人長曰周六始四嵗季曰周七子厚卒乃生¶
女(集有/子字)二人皆㓜其得歸葬也費(集作/資)皆出於(文粹無/此字)¶
觀察使河東裴君行立行立有節槩重然諾與子厚結¶
交子厚亦為之盡竟賴其力葬子厚於萬年之墓者舅¶
弟盧遵遵涿(文粹/作可)人性謹順學問不厭自子厚之斥遵¶
從而家焉逮其死不去既徃葬子厚又將經紀其家庶¶
幾有始終者銘曰¶
是惟子厚之室既固既安以利其嗣人¶
<pb:KR4h0022_WYG_953-16a>¶
　¶
　¶
　¶
　¶
　¶
　¶
　¶
　¶
<pb:KR4h0022_WYG_953-16b>¶
　¶
　¶
　¶
　¶
　¶
　¶
　¶
　文苑英華巻九百五十三¶
