# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:59.152916
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷六百七十五
<pb:KR4h0022_WYG_675-1a>¶
欽定四庫全書¶
　文苑英華巻六百七十五　宋　李昉等　編¶
　諫諍上¶
　　諫陳後主書一首¶
　　諫唐太宗詰難公卿書一首¶
　　諫靈駕入京書一首¶
　　諫政理書一首¶
　　論時政書一首¶
<pb:KR4h0022_WYG_675-1b>¶
　　　諫陳後主書(書奏即/日斬之)　　　　章　華(見陳書/本傳)¶
昔髙祖南平百越北誅逆虜世祖東定吳㑹西破王琳¶
(湘州刺史王琳不/應命世祖平之)髙祖克復淮南闢地千里三祖之功¶
亦至勤矣陛下即位于今五年不思先帝之艱難不知¶
天命之可畏溺於嬖寵惑於酒色祀七廟而不出拜妃¶
嬪而臨軒老臣宿將棄之草莽謟佞讒邪昇之朝廷今¶
疆場日蹙隋軍壓境陛下如不改絃易張臣見麋鹿復¶
遊姑蘇臺矣¶
<pb:KR4h0022_WYG_675-2a>¶
　　　諫唐太宗詰難公卿書(已見六百/二十三巻)¶
　　　　　　　　　　　　　　　劉　洎¶
　　　諫靈駕入京書(中宗即/位初年)　　　陳子昻¶
梓州射洪縣草莽愚臣陳子昻謹頓首冒死獻書闕下¶
臣聞明主(舊唐書/作王)不惡切直之言以納忠烈士不憚死¶
亡之誅以極諫故有非常之策者必待非常之時有(一/作)¶
(得/)非常之時者必待非常之主然後危言正色抗議直¶
辭赴湯鑊而不廻至誅夷而無悔豈徒欲詭代誇俗厭¶
<pb:KR4h0022_WYG_675-2b>¶
生樂死者哉實以為殺身之害小存國之利大故審計¶
定議而甘心焉况乎得非常之時遇非常之主言必獲¶
用死亦何驚千載之蹟將不朽於今日矣伏惟大行皇¶
帝遺天下棄羣臣萬國震驚百姓屠裂陛下以徇齊之¶
聖承宗廟之重天下之望喁喁如也莫不冀䝉聖化獲¶
(唐書/作以)保餘年太平之主將復在於今(一作/兹)日矣况太后¶
又以文母之賢叶軒宫之耀軍國大事遺詔决之唐虞¶
之際於斯(唐書有/為字)盛矣臣伏見詔書梓宫將遷坐京師¶
<pb:KR4h0022_WYG_675-3a>¶
(一作/西京)鑾輿亦欲陪幸計非上策智者失圖廟堂未聞(一/有)¶
(有/字)骨鯁之謀(一作/謨)朝廷多(一有/見字)有順從之議愚臣竊惑¶
(唐書無/此字)以為過矣伏自思之生聖日沐皇風摩頂至踵¶
莫非亭育不能歴丹鳳抵濯龍北面玉階東望(唐書/作面)金¶
屋抗音而正諫者聖王之罪人也所以不顧萬死乞見¶
(唐書/作陳)一言願蒙聽覽甘就鼎鑊伏惟陛下察之臣聞秦¶
據咸陽之時漢都長安之日山河為固天下服矣然猶¶
北假胡苑(一作/宛)之利南資巴蜀之饒自渭入河轉闗東¶
<pb:KR4h0022_WYG_675-3b>¶
之粟踰沙絶漠致山西之寳然後能削平天下彈壓諸¶
侯長轡利策横制宇宙今則不然燕代迫匈奴之侵巴¶
隴嬰吐蕃之患西蜀疲老千里運(一作/嬴)糧北國丁男十¶
五乗塞歲月奔命其弊不堪秦之首尾今為闕矣即所¶
餘者獨三輔之間爾頃遭荒饉人被荐飢自(新唐書/作薄)河¶
而西無(一作/莫)非赤地循隴已(集作/以)北罕逢青草莫不父¶
兄轉徙妻子流離委家䘮業膏原潤莽此朝廷之所備¶
知也賴以宗廟神靈皇天悔禍去歲薄稔前秋稍登使¶
<pb:KR4h0022_WYG_675-4a>¶
羸餓之餘得保沉(一作/性)命天下幸甚可謂厚矣然而流¶
人未返田野尚蕪白骨縱横阡陌無主至於蓄積猶可¶
哀傷陛下不料其難貴從先意遂欲長驅大駕按節秦¶
京千乗萬騎何方取給况山陵初制穿復未央土木工¶
匠必資徒役今欲率疲弊之衆興數萬之軍徴發近畿¶
鞭朴羸老鑿山採(唐書/作載)石驅以就功但恐春作無時秋¶
成絶望凋瘵遺噍再罹飢(一作/艱)苦儻不堪其弊有一(一/作)¶
(必/有)逋逃子來之頌其將何詞以述(六字一作將/何以述之)此亦宗¶
<pb:KR4h0022_WYG_675-4b>¶
廟之大機不可不深(一作/審)圖也况國無兼歲之儲家鮮¶
匝時之蓄一旬不雨猶可深憂忽如水旱人何以濟陛¶
下不深察始終獨違羣議臣恐三輔之弊不止如前日¶
矣且天子以四海為家聖人包六合為宇歴觀邃(一作/逺)¶
古以至于今何嘗不以三王為仁五帝為聖故雖周公¶
制作夫子著明莫不祖述堯舜憲章文武為百王之鴻¶
烈作千載之雄圖(一作/貞規)然而舜死陟方葬蒼梧而不返¶
禹㑹羣后歿稽山而永終豈其愛蠻夷之鄉而鄙中國¶
<pb:KR4h0022_WYG_675-5a>¶
哉實欲將(一作/將欲)示聖人之(一無/之字)無外也故能使墳籍以¶
為美談帝王以為髙(一作/懿)範况我巍巍大聖轢帝登皇¶
日月所照(一作/臨)莫不率俾何獨秦豐之地可置山陵河¶
洛之都不堪園寢陛下豈(一有/可字)不察之愚臣竊為陛下¶
惜也且景山崇麗秀冠羣峯(一作/岑)北(一作/南)對嵩邙西望¶
汝海居祝融之故地連太昊之遺墟帝王圖跡縱横左¶
右園陵之美復何加焉陛下曾未察之謂其不可愚臣¶
鄙見良足尚矣况瀍澗之中天地交㑹北有太行之險¶
<pb:KR4h0022_WYG_675-5b>¶
南有宛葉之饒東壓江淮食湖海之利西馳崤澠據闗¶
河之寳以聰(一作/聖)明之主養淳(一作/純)粹之人天下和平¶
恭已正南面而巳陛下不思瀍洛之壯觀闗隴之荒蕪¶
遂(唐書/作乃)欲棄太山之安履焦原之險忘神器之大寳徇¶
曾閔之小節愚臣暗(一作/䦣)昧以為甚也陛下何不覽諫¶
臣之策採行路之謡諮謨(集作/謀)太后平章宰輔使(一作/協)¶
蒼生之望知有所安天下豈不幸甚昔者平王遷周光¶
武都洛山陵寢廟不在東京宗社墳塋並居西土然而¶
<pb:KR4h0022_WYG_675-6a>¶
春秋美為始王漢書載為代祖豈其不願孝哉何聖賢¶
褒貶於斯濫矣實以時有不可事有不然蓋欲遺小存¶
大去禍歸(一作/存)福聖人所以為貴也夫小不忍則亂大¶
謀仲尼之至誡願(一作/伏惟)陛下察之若以臣愚不用朝議¶
遂行臣恐闗隴之憂無時休也(一作/息)臣又聞太原蓄鉅¶
萬之食洛口積天下之粟國家之寳(唐書/作資)斯為大矣今¶
欲捨而不顧背以長驅使有識驚嗟天下失望儻䑕竊¶
狗盗萬一不圖西入陜州之郊東犯武牢之鎮盗敖倉¶
<pb:KR4h0022_WYG_675-6b>¶
一杯之粟陛下何以遏之此天下之至機不可不深懼¶
(唐書/作料)也雖則盗未旋踵誅刑巳及滅其九族焚其妻子¶
泣辜雖恨將何及焉故曰先謀後事者逸先事後圖(一/作)¶
(謀/)者失然而(一無/此字)國之利器不可以示人斯言不徒設¶
(一作/云)也願陛下念之臣西蜀野人本在林藪幸屬交泰¶
得逰王國故知不在其位者不謀其政亦欲退身巖谷¶
滅跡朝廷竊感婁敬委輅干其非議圖漢策於萬全取¶
鴻名於千古臣何獨怯而不及之哉所以敢觸龍鱗死¶
<pb:KR4h0022_WYG_675-7a>¶
而無恨庶萬有一中或垂察焉臣子昻誠惶誠恐頓首¶
頓首死罪死罪¶
　　一作皆文粹¶
　　　諫政理書(武后垂/拱初)¶
月日梓州射洪縣草莽愚臣陳子昻謹冒死稽首百(集/作)¶
(再/)拜獻書闕下臣子昻西蜀草茅賤臣也以事親餘暇¶
得讀書竊少好三皇五帝王覇之經歴觀丘墳旁覽代¶
史原其政理察其興亡自伏羲神農之初至于周隋之¶
<pb:KR4h0022_WYG_675-7b>¶
際馳騁數百年雖未得其詳而略可知也莫不先本人¶
情而後化之過此以徃亦無神異獨軒轅氏之代欲問¶
廣成子以至道之精理于天下臣雖竒之然其說不經¶
未足信也至殷髙宗亦延問傅說然纔救弊未能宏逺¶
自此之後殆不足稱臣每在山谷有願朝廷常恐沒代¶
而不得見也豈知霑沐聖化未天天年幸得逰京師覩¶
皇風親逢大聖之詔布于天下問于賢士大夫曰何道¶
可以調元氣賤臣孤陋誠未足知然臣竊觀自古帝王¶
<pb:KR4h0022_WYG_675-8a>¶
問政之原備矣未有能深思逺慮卓絶今古(集作/古今)如陛¶
下者也故賤臣不勝區區願竭固陋以聞見言之雖未¶
足對揚天休然或萬一有可觀者敢冒昧闕廷奏書以¶
聞伏惟皇太后陛下少加察焉臣聞之於師曰元氣者¶
天地之始萬物之祖王政之大端也天地之道莫大乎¶
隂陽萬物之尊莫大(新唐書/作靈)乎黔首王政之貴莫大(唐/書)¶
(作/先)乎安人故人安則隂陽和隂陽和則天地平天地平¶
則元氣正矣是以古先帝代見人之通於天也天之應¶
<pb:KR4h0022_WYG_675-8b>¶
乎人也天人相感隂陽相和災害之所以不生嘉祥之¶
所以作遂(一作/遂作)則觀象於天察法於地財成天地之道¶
輔相天地之宜以左右民於是養成羣生奉順天徳故¶
人得安其俗樂其業甘其食美其服隂陽太和元氣以¶
正天瑞降地符昇風雨以時草木不落(唐書作/茂遂)龜龍麟¶
鳳在郊藪矣洎顓頊唐虞之間不敢荒寧亦克用理故¶
其書曰百姓昭明協和萬邦黎民於變時雍乃命羲和¶
欽若昊天歴象日月星辰敬授人時亦能和也(唐書作/和之得)¶
<pb:KR4h0022_WYG_675-9a>¶
(也/)至夏徳衰亡殷政微䘮桀紂昏暴亂于天道殺戮無¶
罪放棄忠良遂竭天下之力殫天下之貨作為瑶臺起¶
乎瓊室極荒娛之樂窮耳目之玩傾宫之女至數千人¶
竒技淫巧以億萬計信巫鬼聽讒邪遂為糟丘酒池炮¶
烙之刑一朝牛飲者三千人龍逢不勝其憂諫而死箕¶
子不堪其憤囚為奴於是隂陽大乖(唐書作/乖行)天地震怒¶
山川鬼神發見災異(唐書作發/妖見災)疾疫大興妖孽並作而¶
桀紂不悔卒以滅亡此(集無/此字)和之失也逮周文武創業¶
<pb:KR4h0022_WYG_675-9b>¶
順天應人誠信忠厚加于百姓徳澤休泰興乎頌聲成¶
康之時刑措三(唐書/作四)十餘年天人之道始和矣幽厲之¶
末復亂厥常苛慝暴虐詬黷天地百川沸騰山冡崒崩¶
人以(唐書/作用)愁怨疾癘為作故其詩曰昊天不傭降此鞠¶
凶昊天不惠降此大厲(唐書/作戾)不先不後為瘥(唐書/作虐)為瘵¶
天地生人之理復悖於兹矣嗚呼豈不哀哉豈不哀哉¶
近者有隋氏亦不克終厥初隋髙帝之有天下也以六合¶
為家方將對越天人傳之萬代至煬帝承平自以貴為¶
<pb:KR4h0022_WYG_675-10a>¶
天子富有四海欲窮宇宙之觀極逰宴之樂以為人主¶
之急務也於是乃鑿御渠决黄河自伊洛之間而屬之¶
揚州生人之力既弊天地之藏又洩煬帝方欣然以為¶
得計將後宫綵女數百千人遂泛龍舟逰三江五湖之¶
間當其得意也視天下如脫屣耳其後百姓搔弊災變¶
數興吏人貪暴其政日亂隂陽感怒彗孛以出煬帝不¶
悟自以為天下安於泰山方率百萬之師以事遼東當¶
時山東父子不得相保也天厭暴政人懐亂亡故遼東¶
<pb:KR4h0022_WYG_675-10b>¶
之役未歸而中國之難已起身死逆(唐書/作人)手宗廟以隳¶
(唐書作/為墟)其故何哉逆天人(唐書作/元氣)之理也是以臣每察¶
天人之際觀禍亂之由跡帝王之事念先師之說昭然¶
著明信不欺爾不意陛下以大聖之慮見天人之心將¶
欲調元氣之綱返淳和之治自非陛下合(唐書/作含)天地之¶
徳有日月之明誰能渺然逺思欲求太和於元氣哉此¶
昔日伏羲氏之所以本天人而為三皇首也愚臣暗昧¶
不勝大願願陛下為大唐建萬代之策恢三聖之功傳¶
<pb:KR4h0022_WYG_675-11a>¶
乎子孫永作鴻業千百年間使繼文之主有所守也非¶
甚無道不失厥嗣陛下可不務之哉臣伏見天皇大帝¶
得天地之統封于太山盛徳大業與天比崇矣然尚未¶
建明堂之宫遂朝(唐書/作享)上帝使萬代鴻業今猶闕然臣¶
愚意者豈非天皇大帝知陛下聖明必能起中興之化¶
留此盛徳發揮陛下哉不然何所與讓而未作也今陛¶
下欲調元氣睦人倫躋俗仁夀興風禮讓捨此道也于¶
何理哉故臣不勝區區螻蟻之誠思願陛下念先帝之¶
<pb:KR4h0022_WYG_675-11b>¶
休意恢大唐之鴻業於國南郊建立明堂使宇宙黎元¶
遐荒夷貊昆蟲草木天地鬼神燦然知陛下方興三皇¶
五帝之事與天下更始不其盛哉昔者黄帝合宫有虞¶
總章唐堯衢室夏后代室羣聖所以調元氣理隂陽於¶
此教也臣雖未學竊嘗聞明堂之制也有天地之則焉¶
有隂陽之統焉二十四氣八風十二月四時五行二十¶
八宿莫不率備故順其時而為政也則風雨時寒暑平¶
萬物揚茂五榖豐稔元氣不錯隂陽以和逆其時而為¶
<pb:KR4h0022_WYG_675-12a>¶
政也則水旱興疾疫起蟲螟為害霜雹成災隂陽不和¶
元氣以錯故昔者聖人(集有/所字)以為政教之大業也是以¶
臣願陛下為大唐建萬代之策者意在兹乎陛下若不¶
以臣微而廢其言乞以臣此章與三公九卿賢士大夫¶
議之於朝(集作/廷)儻事便於今道不逺古即請陛下徴天¶
下鴻生鉅儒賢良豪俊之士博通古今皇王政理之術¶
與之按周禮月令而建之臣必知天下庶人子來不日¶
而成也乃正月孟春陛下乗鑾輅駕蒼龍載青旂佩蒼¶
<pb:KR4h0022_WYG_675-12b>¶
玉三公九卿賢士大夫鴻儒碩老衣冠之倫朝于青陽¶
左个負斧扆憑玉几南面以聽天下之政於是遂發大¶
號宣布四方各順十二月之令無敢有逆乃命太史守¶
典奉法司天日月星辰之行無失經紀以初為常陛下¶
遂躬籍田親蠶以勸天下之農桑養三老五更以教天¶
下之孝悌明訟恤獄以息天下之淫刑除殘去暴以致¶
天下之仁夀脩文尚徳以止天下之干戈察孝興㢘以¶
除天下之貪吏鰥寡孤獨疲癃羸老不能自存者賑恤¶
<pb:KR4h0022_WYG_675-13a>¶
之後宫美人非三妃九嬪八十一御女之數者出嫁之¶
珠玉錦綉雕琢伎巧之飾非益於理者悉棄之巫鬼淫¶
祀誑(唐書/作營)惑良人者禁殺之陛下務以至誠躬服質素¶
以為天下先愚臣以為不出數年之間將見太平之化¶
也天人之際既洽鬼神之望允塞然後作雅樂潔粢盛¶
宗祀天皇於明堂以配上帝使萬國各以其職來祭豈¶
不休哉臣伏惟陛下至徳明聖未有能越行此道者也¶
故臣竊以為此化一成則人倫之道自睦刑罰之原自¶
<pb:KR4h0022_WYG_675-13b>¶
息兵革之事不興還淳之途可見仁夀禮讓稼穡農桑¶
不言而自致也是以賤臣未得為陛下一二論之何者¶
聖人之教在於可大可久者故臣欲陛下振領提綱使¶
天下自理也然臣竊獨有私恨者恨陛下方欲興崇大¶
化而不知國家太學之廢積歲月矣堂宇蕪穢(唐書作/皇堂埃)¶
(蕪/)殆無人蹤詩書禮樂罕聞習者陛下明詔尚未及之¶
愚臣所以有私恨也臣伏聞天子立太學可以聚天下¶
英賢為政教之首故君臣上下之禮於是興焉揖讓罇¶
<pb:KR4h0022_WYG_675-14a>¶
俎之節於此生焉是以天子得賢臣由此道也今則荒¶
廢委而不論而欲睦人倫興禮讓失之於本而求之於¶
末豈可得哉况君子三年不為禮禮必壊三年不為樂¶
樂必崩奈何天子之政而輕禮樂哉臣所以獨竊有私¶
恨者也陛下何不詔天下胄子使歸太學而習業乎其¶
(集作/斯)亦國家之大務也臣愚䝉所言事未曲盡者恐煩¶
聖覽陛下恕臣昏昧請賜他日别具奏聞¶
　　　論時政書(睿宗景/雲中)　　　　　柳　澤¶
<pb:KR4h0022_WYG_675-14b>¶
頃者(一有/因字)韋氏險詖(新唐書/作蠱亂)姦臣同惡賞罰紊弛綱紀¶
紛淪政以賄成官因寵進言正者獲戾行殊者見疑海¶
内寒心實將莫救頼神祗(舊唐書/作明)祐徳宗廟降靈天討¶
有罪人心不休(諸本作人/用不保)陛下睿謀神聖勇智聰明安¶
宗廟(一作/社)於巳危拯(新唐書/作振)黎庶於將溺今龎眉鮐背¶
歡欣踴躍望聖朝之撫輯聽聖朝之徳音今陛下蠲煩¶
省徭法明徳舉萬邦愷樂室家胥慶臣又聞危者安其¶
位也亡者保其存也亂者有其治也(危者至理也十八/字一作危者安其)¶
<pb:KR4h0022_WYG_675-15a>¶
(位者也亂者/有其治者也)伏惟陛下安不忘危治不忘亂存不忘亡¶
則克享天心國家長保矣(一作/也)詩曰罔(一作/靡)不有初鮮¶
克有終伏惟陛下慎厥終惟其初非禮勿視非禮勿聽¶
非禮勿言非禮勿動書曰爾(一無/此字)惟徳罔小萬邦惟慶¶
爾(一無/此字)惟不徳罔大墜厥宗甚可畏也甚可懼也伏惟¶
陛下慎之哉夫驕奢起於親貴綱紀亂於寵倖願陛下¶
禁之於親貴則天下風隨(唐書作/隨風)矣制之於寵倖則天¶
下法明矣詩云刑于寡妻至于兄弟以御于家邦若親¶
<pb:KR4h0022_WYG_675-15b>¶
貴為之而不禁寵倖撓之而見從是政之不行令之不¶
一則姦詐斯起暴亂生焉雖嚴刑峻政朝戮(新唐書/作施)暮¶
戮而法不行矣(十四字一作雖嚴刑/制戮而法不行矣)縱陛下親之愛之¶
莫若安之福之寵祿之過罪之漸(新唐書/作階)也非安之也¶
驕奢之淫危之本(新唐書/作梯)也非福之也前事不忘後之¶
師也伏惟陛下精(新唐書/作敷)求俊哲(新唐書/有使字)朝夕納諫(一/作)¶
(誨/)縱有逆于耳謬于心者無速之以罰姑籌之以道省¶
于厥躬雖木樸妄誤(唐書作忌忤/一作忌諱)願恕之以直用開諫¶
<pb:KR4h0022_WYG_675-16a>¶
諍之路也或有順於耳便於身者無急之以賞當求諸¶
非道稽之典訓其不叶於徳必寘之以法用杜側媚之¶
行也有進(一作/羞)淫巧於陛下者遽黜之則淫巧息矣有¶
進忠讜於陛下者遽賞之則忠讜進矣臣又聞生於富¶
者驕生於貴者傲石碏曰臣聞愛子教之以義方弗納¶
于邪驕奢淫逸所自邪也書曰罔淫於逸罔逰於樂穆¶
王有命曰實頼前後左右有位之士繩愆糾謬格其非¶
心今儲宫肇建王府初(新唐書/作復)啓至於僚友必惟妙擇¶
<pb:KR4h0022_WYG_675-16b>¶
今驕奢之後流遁未變慢逰之樂餘風或存夫小人弄¶
臣易合於意竒伎淫巧多適於心臣恐狎於非徳滋為¶
奢怠書曰慎簡乃僚無以巧言令色便僻側媚其惟吉¶
士僕臣正厥后克正僕臣諛厥后自聖伏願採温良博¶
聞之士恭儉忠鯁之人任用(一無/用字)以為東宫及諸王府¶
官仍請東宫量署拾遺補闕之職令朝夕講論出入侍¶
從受以訓誥交修不逮臣又聞馳騁畋獵令人心(諸本/無心)¶
(字/)發狂名教之中自有樂地承前貴戚鮮克由禮或打¶
<pb:KR4h0022_WYG_675-17a>¶
毬擊皷比周伎藝(一作/術)或飛鷹奔犬盤逰藪澤此甚為¶
不道非進徳修業之本也書曰内作色荒外作禽荒又¶
曰無若丹朱傲惟慢逰是好朋淫于家用殄厥世伏惟¶
陛下誕降謀(一作/謨)訓敦勸學業示之以好惡陳之以成¶
敗以義制事以禮制心圖之於未萌慮之於未有則福¶
遐祿厚(一作福/禄常享)與國並休矣臣又聞富不與驕期而驕¶
自至驕不與罪期而罪自至罪不與死期而死自至信¶
明語可誡之矣(一作信矣斯/語明哉至誡)頃者韋庶人安樂公主武¶
<pb:KR4h0022_WYG_675-17b>¶
延秀等可謂貴矣可謂寵矣權侔人主威震天下然怙¶
侈滅徳神怒人棄豈不謂愛之太極富之太多不節之¶
以禮不防之以法終轉吉為凶變吉(一作/福)為禍諺曰千¶
人所指無病自死不其然歟書曰殷鑒不逺在彼夏王¶
今陛下何勸之(諸本無/之字)豈非皇祖謀訓之則也今陛下¶
何懲之(諸本無/之字)豈非中宗(一作/孝和)寵任之甚也禮曰愛而¶
知其惡憎而知其善可不慎哉夫寵愛之心人則不免¶
(一作則/不能免)去其太甚閑之禮節適則可矣今諸王公主駙¶
<pb:KR4h0022_WYG_675-18a>¶
馬亦陛下之所親愛也驕狂(二唐書/作矯枉)之道在於厥初鑒¶
戒之義其則不逺使觀過務善居寵思危庶夙夜惟寅¶
聿脩厥徳經曰在上不驕髙而不危所以長守貴也制¶
節謹度滿而不溢所以長守富也富貴不離其身然後¶
能保其社稷書曰制官刑警于有位敢有恒舞于宫酣¶
歌于室時謂巫風敢有徇(一作/殉)于貨色恒于逰畋時謂¶
淫風敢有侮聖言逆忠直逺耆徳比頑童時謂亂風惟¶
兹三風十愆卿士有一于身家必䘮邦君有一于身國¶
<pb:KR4h0022_WYG_675-18b>¶
必亡甚可畏也甚可懼也伏惟陛下必察而明之必信¶
而勸之有奢僭驕怠者削其禄封有樸素脩業者錫以¶
車(唐書/作紳)服以懲(諸本/作朂)其非心使奉其命無使乆而忽之¶
無使逺而墜之臣聞非知之難(一作知/之非艱)行之惟難(一作/艱)¶
又曰常厥徳保厥位厥徳匪常九有以亡伏惟陛下慎¶
之哉前車之覆實惟明證先王之訓誡(一作/可)以終吉若¶
陛下奉伊尹之訓崇傅說之命不作無益不啓私門刑¶
不差賞不濫則惟徳是輔惟仁(二唐書/作人)之懐天祿永終¶
<pb:KR4h0022_WYG_675-19a>¶
景福是集儻陛下忽(唐書/作忘)精一之徳開恩倖之門爵賞¶
有差刑罰無當則忠臣正士亦不復談矣¶
　　一作皆唐文粹¶
　¶
　¶
　¶
　¶
　¶
<pb:KR4h0022_WYG_675-19b>¶
　¶
　¶
　¶
　¶
　¶
　¶
　¶
　文苑英華巻六百七十五¶
