# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:05.995495
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷八百二十四
<pb:KR4h0022_WYG_823-1a>¶
欽定四庫全書¶
　文苑英華巻八百二十四　宋　李昉等　編¶
　宴逰二¶
　亭上¶
　　沔州秋興亭記一首　盧郎中潯陽竹亭記一首¶
　　撫州南城縣客館新亭記一首¶
　　馬退山茅亭記一首　寒亭記一首¶
　　殊亭記一首　　　　廣宴亭記一首¶
<pb:KR4h0022_WYG_823-1b>¶
　　鍾陵東湖亭記一首　二公亭記一首¶
　　　沔州秋興亭記　　　　　　賈　至¶
在陽而舒在隂而慘性之常也履險而慄涉夷而㤗情¶
之變也觀揖讓而退覩交戰而競目之感也聞韶濩而¶
和聆鄭衛而靡耳之動也夫其舒則怡(一作/洽)慘則悴慄¶
則止㤗則通退則無咎競則有悔和則安樂靡則憂危¶
情性耳目優劣若此故君子慎居處謹視聽焉沔州刺¶
史賈載吾家之良也理沔州未期月而政和於聴(一無/此字)¶
<pb:KR4h0022_WYG_823-2a>¶
訟堂之西因髙構宇不出庭户在雲霄矣却負大别之¶
髙俯視滄浪(一作/海)之浸閱吴蜀樓船之殷覽(一作/鍳)荆衡¶
藪澤之大亦有㫖哉性得情適耳虚目開且處動則倦¶
理倦莫若静處静則明惟明以理動窮則變變則通通¶
則乆今沔州靈府恬而神用爽政是以和觀其前户後¶
牖順開闔之義簡也上棟下宇無雕斵之飾儉也簡近¶
於智儉近於(一作/于)仁仁智居之何陋之有况乎當發生¶
之辰則攅秀木於髙砌見鶯其鳴矣處臺榭之月則納¶
<pb:KR4h0022_WYG_823-2b>¶
清風於洞戸見暑之徂矣洎摇落之時則俯顥氣於軒¶
檻見火之流矣值嚴凝之序(一作/節)則目素彩於簷楹(一/作)¶
(棲同雲/於扄闥)見雪之紛矣政成頌清體安心逸而詩人之興¶
常在當(一作/常)時之興秋興最髙因以命亭焉余自巴丘¶
徴赴宣室歇鞍棠樹之側解帶竹林之下嘉其俛仰美¶
其動息乃命進牘抽毫以記(二字一/作志)之¶
　　　盧郎中潯陽竹亭記　　　　獨孤及¶
古者半夏生木堇榮君子居髙明處臺榭後代作者或¶
<pb:KR4h0022_WYG_823-3a>¶
用山林水澤魚鳥草木以深其趣而家(一作/佳)景有大小¶
道機有廣狭必以寓目放神為性情筌蹄則不俟滄洲¶
而閒不出户庭而適前尚書右司郎中盧公地甚貴心¶
甚逺欲卑其製(集作欲/卑其志)而髙其行故因數仞之丘伐竹¶
為亭其髙出於林表可用逺望工不過鑿户牖費不過¶
剪茅茨以儉為飾以静為師辰之良景之美必作於是¶
憑南軒以瞰原隰冲然不知錦帳粉闈之貴於此亭適¶
也前有香草恠石杉松羅生宻篠翠竿(集作/筠)臘月碧鮮¶
<pb:KR4h0022_WYG_823-3b>¶
風動雨下聲比簫籟亭外有山圍湓城峯名香爐歸雲¶
輪囷片片可數天香天皷若在耳鼻是其所以誇逋客¶
而傲漢貂者百里奚爵禄不入故飯牛而牛肥盧公恬¶
智相養於是竹亭構而天機暢嘗試論亭之趣夫物不¶
感則性不動故景(集作/境)對而心馳也欲不足則患不至¶
(集作/去)故意惬而神完也耳目之用繁于物得喪之源牽¶
於事哀樂之柄成乎心心和於内而事物(集無/此字)應於外¶
則登臨殊途其適一也何必嬉東山禊蘭亭爽志蕩目¶
<pb:KR4h0022_WYG_823-4a>¶
然後稱賞公欲其迹之可乆故命余為志¶
　　　撫州南城縣客館新亭記¶
古者國野之道十里有廬廬有飲食三十里有宿宿有¶
路室於是乎(集無/此字)賔客有止之(集作/底止)羈旅有寄寓而是¶
邦下(集作/也)與兩越七閩犬牙其疆守官者以為地遐途¶
窮而𤨏𤨏行邁之罕到也則殺其禮而闕其物焉無修¶
除之&KR0640;無井樹之設及客(集作/賔)至則候人不為導里不¶
授館而盤飡薪芻之貺業(集作/棄)如也由是途而往者僉¶
<pb:KR4h0022_WYG_823-4b>¶
曰陋如之何是嵗也台司審縣尹之寄擢王公昕為南¶
城公至之日則制其(集作/考於)事典陳其藝極視年之上下¶
去民之疾苦凡三月而南城之人和於是飾廏置以候¶
賔客葺旅次以待羈旅夏六月築其舘辨其域于道用¶
作新亭於舘之陽厦屋耽耽俯瞰濬壑賔位在左主位¶
在右然後剷(集作/剗)墝埆堙坎窞以為大逵屬之于溪設¶
雙船(集作/航)於清津以備逕渡(集作/經度)每將之迎之則自郊¶
勞至於致飲(集作/餼非)無曠禮無違物而兹亭之經始也取¶
<pb:KR4h0022_WYG_823-5a>¶
廢徹之材以利(集作/移)用用廼有節入鞭扑之贖以庀工¶
工忘其勞崇棟宇之製(集作杜燥/濕之虞)以禮(集作/憇)賔賔至如¶
歸三者不愆于素功是以懋政是以立若行者有犯較¶
之祭居者修飲餞之好登斯臨斯釃酒以贈之則溪雲¶
竹風生於戸(集作/棟)牖而緑野青山為之(集作/吾)亭衢三爵¶
之後可以送千里之目可以道四方之志焉兹又勝㑹¶
之佳境凡底績以興利革故以謀始修禮以備物僝功¶
以成務政之大者宜其刋作者之茂實以示後嗣不然¶
<pb:KR4h0022_WYG_823-5b>¶
他山之石何以在此(此字集作/兹亭也)是嵗廣徳二年也¶
　　　馬退山茅亭記　　　　　　柳宗元¶
冬十月作新亭於馬退山之陽因髙丘之阻以面勢無¶
欂櫨節棁之華不斵椽不剪茨不列墉白雲為藩籬碧¶
山為屏風昭其儉也是山崒然起於莽蒼之中馳奔雲矗¶
亘數十百里尾蟠荒陬首注大溪諸山来朝勢落(集作/若)¶
星拱蒼翠詭(集作/萬)狀綺布繡錯盖天儲(集作/鍾)秀於是不¶
限於遐裔也然以壤接荒服俗參夷徼周王之馬跡不¶
<pb:KR4h0022_WYG_823-6a>¶
到謝公之屐齒不及巖逕蕭條登探者以為嘆嵗在辛¶
卯我仲兄以方牧之命試於是邦夫其徳及故信孚信¶
孚故人和人和故政多暇日繇是常徘徊此山以寄勝¶
槩廼塈廼塗作我攸宇於是不崇朝而木工告成毎風¶
止雨收烟霞澄鮮輙角巾鹿裘率昆弟友生冠者五六¶
人步山椒而登焉於是手彈絲桐目送還雲西山爽氣¶
在我襟袖以極萬類攬不盈掌夫美不自美因人而彰¶
蘭亭也不遭右軍則清湍脩竹蕪沒於空山矣是亭也¶
<pb:KR4h0022_WYG_823-6b>¶
僻介閩嶺佳境罕到不書所作使盛跡鬱堙是貽林澗¶
之媿也故志之¶
　　　寒亭記　　　　　　　　　元　結¶
永泰丙午中廵屬縣至江華縣大夫忂令問咨曰縣南¶
水石相勝(集作/映)望之可愛相傳不可登臨俾求之得洞¶
穴而入棧險以通之始得構茅亭於石上及亭成也以¶
階檻憑空下臨長江軒楹雲端上齊絶巔若旦暮景風¶
烟靄異色蒼蒼石墉含映水木欲名斯亭狀類不得敢¶
<pb:KR4h0022_WYG_823-7a>¶
請名之表示来世於是休於亭上為商之曰今大暑登¶
之疑天時將寒炎蒸之地而清涼可安合(集有/不字)命之曰¶
寒亭(集有/與字)乃為寒亭作記刻之亭背¶
　　　殊亭記¶
癸卯中扶風馬向兼理武昌以明信嚴斷恵正為理故¶
政不待時而成於戲若明而不信嚴而不斷恵而不正¶
雖欲理身終不自理况於人哉公能令人理始身多暇¶
昭我畏暑且為凉亭亭臨大江復在(集作/出)山上佳木揚¶
<pb:KR4h0022_WYG_823-7b>¶
(集作/木相)䕃常多清風廵廻極望目不厭逺吾見公材殊政¶
殊跡殊為此亭又殊因命之曰殊亭斵石刻記立于亭¶
側庶幾来者無所惑焉¶
　　　廣宴亭記¶
樊水東盡其南乃樊山北鮮津吏欲於鮮上而(集作/以)為¶
候舎漫叟家于樊上不醉則閒乃相其地形驗之圖記¶
實吾故宴逰之處縣大夫馬公登之歎曰謝公贈伏武¶
昌詩云樊山開廣宴非此地耶吾欲因而修之命曰廣¶
<pb:KR4h0022_WYG_823-8a>¶
宴亭何如漫叟頌之曰古人將修廢遺尤異之事為君¶
子之道於戲天下之廢遺尤異之事如此亭者誰能脩¶
而旌之天將厭悔徃乎(集有/如字)公方壯而有是心也吾當¶
裁畜簡札待(集作/持)為之頌故作廣宴亭記以先意云¶
　　　鍾陵東湖亭記　　　　　　符　載¶
雷霆風雨蕩陽之積也河海川谷洩隂之凝也樓觀臺¶
榭宣人之滯也天氣鬱則兩曜不明地氣塞則萬物不¶
生人氣壅則百神不靈我常侍李公架崇岡作新亭導¶
<pb:KR4h0022_WYG_823-8b>¶
百骸理七情用斯義也况是郡也翼軫之所照燭江湖¶
之所潨射扼七城控百越地侔千乗艘駕萬舳王臣聘¶
客環至吾府將有以省風而修好也我有善地不築不¶
盖我有樽酒不斟不酌其將欲歛詩人葛屨之刺乎甚¶
不然也先是東湖汗漫與江邉際秋潦備助人憂為魚¶
故相齊公築塘以禦之厭(伊業/切)殺水勢且便車馬盡續¶
則懋為塗或微而洪之民盖累鉅萬口噫(烏賣/切)息雷動¶
嘘氣霧散繇是行里者駢肩礙踵不得周旋焉我常侍¶
<pb:KR4h0022_WYG_823-9a>¶
作橋以張之其修也可以發二矢其廣也可以方兩軒¶
結構髙標掲蘖孱顔白晝晴虹東西竟天恢里閈之廹¶
隘通鄉遂之廻(去/聲)還(一作/逺)千輪馳萬蹄驅渾渾浩浩水¶
流颷駭盛矣哉澤民利物如是其偉也公樂斯橋之豪¶
大慨(一作/觀)斯橋之孤峙常欲建亭卜勢迭為光華㑹春¶
物含秀嘯領賔從亟(疑作/咸)来乎其上相與牽率履行而¶
東連岡崒然横我步武以為兹地必答前志喜形於色¶
竦身而登之即果若真宰以萬古之勝待我矣平坳漏¶
<pb:KR4h0022_WYG_823-9b>¶
削崕㟁鴻盤數仞不知柸土真天造也公蹔紆宻思計¶
校呈狀萬材已構他人不知於是匠受令(一作/教)吏受命¶
談笑盼睐而亭成其望也神張(一作/長)其登也形端其髙¶
也渠渠其還也耽耽横四棟以燾奡闢八扉而呀豁飛¶
廊連軒以翼翥旁舍杳靄而雲合然後廻首永睇從風¶
開襟當軒萬井直視千里西山邐迤横擁遼夐占䕶蒼¶
翠古来無人一朝此地盡得歸我毎良辰嘉客思有宴¶
賞輙具餚酒共為歡娱天晴日宴湖光入座寂寞虚徹¶
<pb:KR4h0022_WYG_823-10a>¶
眇然四去或無鳥過不辨空水於戲牧鍾陵之民五改¶
火矣首年而衣食富二年而奸慝禁三年而禮讓興大¶
抵以清浄慈恵為理本剛明正直為化基與民同欲萬¶
戸一令遂用無事里中或謡曰李公不愉吾何以居李¶
公不室吾何以逸夫如是即斯亭斯榭士林君子猶以¶
為固歟異日捧飛詔擁丹轂霈然為霖沃旱濡焦彼氓¶
之班白童稚徘徊于堦墀間者即羊公之峴首召伯之¶
棠樹謳歌思慕尤在永乆而不在兹日也載嘗忝從事¶
<pb:KR4h0022_WYG_823-10b>¶
重逰舊所猥獲登踐陋顔一開顧兹盛羙瞽矇有頌然¶
事光而材薄多見其不知量矣是亭居東湖之上因請¶
諡之曰東湖亭¶
　　　二公亭記　　　　　　　　歐陽詹¶
勝屋曰亭優為之名也古者創棟宇纔禦風雨從時適¶
體未盡其要則夏寢冬室春臺秋戸寒暑酷受不能自¶
減降及中古乃有樓觀臺榭異於平居所以便春夏而¶
陶堙鬱也樓則重構功用倍也觀亦再成勤勞厚也臺¶
<pb:KR4h0022_WYG_823-11a>¶
煩版築榭加欄檻暢耳目達神氣就則就矣量其材力¶
實猶有蠧近代襲古増妙者更作為亭亭也者藉之於¶
人則與樓觀臺榭同製之於人則與樓觀臺榭殊無重¶
構再成之糜費如(文粹/作加)版築欄檻之可處事約(集作/均)而¶
用博賢人君子多建之其建之皆選之於(二字文/粹作諸)勝境¶
今年暮春月邦牧安定席公别駕置同正前相國天水¶
姜公念兹邦川逼溟渤山連蒼梧炎氣(文粹/作氛)時㢠廻濕雲¶
多来又日臨胃次斗建辰位和氣將徂畏景方至月令¶
<pb:KR4h0022_WYG_823-11b>¶
云可以升山陵可以居髙明盖謂是月况地理卑庳而¶
不擇爽塏以蕩夫汚廅乎因問(文粹有/風字)俗相原隰郭東¶
里所共得竒阜髙不至崇卑不至夷形勢廣袤四隅若¶
一含之以澄湖萬頃揖之以危峯千巔(文粹/作嶺)㸃圓水之¶
心當奔崖之前如鐘之紐(集作/鈕)狀鼇之首二公止旌旟¶
以㢠廻睇假漁舟而上陟幕烟茵草翫懌移日心謀意籌¶
有建亭之筭而未之言也二公既歸(集作/回)邑人踵公逰於¶
斯者如市登巾(集作/中)隆觀媚麗前来後至異口同詞曰¶
<pb:KR4h0022_WYG_823-12a>¶
(文粹/作昔)漢帝不曰百姓安其田里而無愁怨之聲者其由¶
良二千石乎是謂政平教成時和景清(集無/此句)使俗泰而¶
民以寜者也虞書不曰股肱良哉庶事康哉是謂翼帝¶
藩皇調隂序陽使物阜而民以昌者也席公今日之化¶
育吾徒是以寜姜公昔嵗之弼諧吾徒是以昌且以之¶
寜又以之昌愷弟君子也詩曰愷悌君子民之父母二¶
公者真吾父母矣兹阜二公攸選尚而加愛務休訟簡¶
必復斯至上露下蕪忍令父母憇之乎遂偕發言為父(集/作)¶
<pb:KR4h0022_WYG_823-12b>¶
(公/)就亭之功(蜀本無/此句)如墻而前陳誠于縣尹縣尹允其請¶
而為之辨方經蹠等周環當上頂誡奢訓簡以授子来¶
於是家有餘糧(文粹/作力)圃有餘木或掬一抔土焉或剪一¶
枝材焉一心百身蜂還蟻往榛莽可去以自薙瓦甓無¶
脛而奔萃一之日斤斧之功畢二之日圬墁之傭息再¶
晨而成二公莫知層梁亘以中豁飛甍翼而四翥東西¶
南(集作/南西)北方不殊致糊白墳以呈素雘頳壌而垂繪通¶
以虹橋綴以綺樹華而非侈儉而不陋烟水交浮嵒巒¶
<pb:KR4h0022_WYG_823-13a>¶
疊迥精舍奉其旁達都城企其遐際容影光彩摇漪入¶
澗(集作/清澗)指朱軒於潭底閱雲岑於波裏曠熿油油(集粹/作熿)¶
(熿油/演)如飛若動又釣人飄颻於左右逰禽出沒乎前後¶
一眄一睐千趣萬態税息之者若在蓬壺方丈之上二¶
公重清曠於舊賞納衷懇乎羣庶尋幽探異常於斯勞¶
賔祖客常於斯加以平疇間闢通途在下可以觀耕耨¶
可以採謳謡作一亭而衆美具噫天造兹阜其固與人¶
為亭歟不然何不逺郛郭而博敞詭秀之若此非常之¶
<pb:KR4h0022_WYG_823-13b>¶
地意待非常之人故越千萬祀而至二公方覿也邑人¶
想之復言曰事無隠義物有正名地為二公而見亭從¶
二公而建斯亭也可署二公亭雖芻蕘之云中(文粹/作其)實¶
有謂二公不忽遂以為號小子藝忝于文曽觀光上國¶
去之日歴越逰吴歸之辰踰荆經(集作/泛)漢㑹稽之蘭亭¶
姑蘇之華亭襄陽峴首豫章湖中皆古今稱為佳境或¶
棟宇猶在或基址未圮(文粹/作没)山川物像遍得而覽方之¶
於此逺有慙徳懿哉二公智周徳厚卜地如此感民若¶
<pb:KR4h0022_WYG_823-14a>¶
彼其(文粹/作且)非飾說入吾邑者知之竒境(集粹無/此四字)升吾亭¶
者知之古之製器物造宫室咸有銘頌以昭其義斯亭¶
也豈無斆古而為之章句者小子薄劣不敢議其事粗¶
述其㫖始為之記兼借二公之名紀于左以為邦榮在¶
位元(文粹/作賔)寮亦以次序從公而列貞元九年三月二十¶
五日記¶
　¶
　¶
<pb:KR4h0022_WYG_823-14b>¶
　¶
　¶
　¶
　¶
　¶
　¶
　¶
　文苑英華巻八百二十四¶
