# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:06.620470
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷八百三十七
<pb:KR4h0022_WYG_836-1a>¶
欽定四庫全書¶
　文苑英華卷八百三十七　宋　李昉等　編¶
　后妃哀冊文上(此下二卷英華所編不/依年代先後今正之)¶
　　太穆皇后哀冊文一首¶
　　文徳皇后哀冊文一首¶
　　則天皇后哀冊文一首¶
　　和恩皇后哀冊文一首¶
　　昭成皇太后哀冊文一首¶
<pb:KR4h0022_WYG_836-1b>¶
　　哀皇后哀冊文一首¶
　　貞順皇后哀冊文一首¶
　　　太穆皇后哀冊文　　　　　李百藥¶
維貞觀九年嵗次癸未冬十月辛丑朔二日庚寅太穆¶
皇后梓宫啓自夀安陵將祔于獻陵其日至尊親奉奠¶
于太安宫乃使兼太尉某設祖于行宫禮也龍攅夙啓¶
翟輅朝陳方祗靖徳圓魄虚神哀子嗣皇帝諱攀弓劔¶
而長號想禕䄖之弗御痛異宫之隔禮切分心於窮慮¶
<pb:KR4h0022_WYG_836-2a>¶
二南風化萬古徽音式昭史冊如玉如金其詞曰¶
𤣥功肹響景福氤氲將開樞電且應黄雲曰惟基命于¶
昭徳性配天不失復夏無競門徳丕承華宗遞興皇家¶
漢氏祥發慶膺𡨕符世胄並㑹休徴帝妃北渚聖母東¶
陵祕景隂陵含章嬪則柔順𢎞範幽閑毓徳率禮無違¶
尊師罔忒言昭圖史聲芳邦國帝錄將啓天妹言歸塗¶
山表貺渭汭増暉外求方淑内鍳㡬微蘋蘩夕牖絲枲¶
中闈琴瑟匪諧氷霜慙㓗道叶離明貞符兊悦潜徳勿¶
<pb:KR4h0022_WYG_836-2b>¶
用内教爰(詔令/作奚)設世罕交泰時虧地節膺期集祉含和¶
履正華渚降祥髙襟誕聖潜著軒象朱彰靈命奄御雲¶
衣俄飛天鏡嗚呼哀哉受終撫運馭極乗乾物思厚徳¶
政闕承天瑶罇委奠金屋虚筵嗟故劔之無託歎房樂¶
之徒懸嗚呼哀哉宸駕上僊玉几垂裕率土遏宻同軌¶
畢赴背櫟陽之神宇指原陵之封樹悼虞妃之不從遵¶
周典而遷祔嗚呼哀哉蒼茫昭世𡨕漠神心松庭幽寂¶
隧路凝深儼龍輼而未進切鳳吹之哀吟水㴞㴞而不¶
<pb:KR4h0022_WYG_836-3a>¶
息日黯黯而將沉百神驚而𤣥兆(詔令/作宫)邃萬國動而寒¶
山隂晦重雲於畢陌結微霜於糓林嗚呼哀哉極寰宇¶
之儀訓播英聲於先後惟皇運之天長配靈崐而地乆¶
流凱風於椒掖散白露於陵阜軼任姒之髙縱(疑作/蹤)邁¶
嵩華而不朽嗚呼哀哉¶
　　　文徳皇后哀冊文　　　　　虞世南¶
維貞觀十年嵗次甲申六月已未朔二十一日乙夘大¶
行皇后崩于立政殿粤九月十一日丁酉將遷座於(文/粹)¶
<pb:KR4h0022_WYG_836-3b>¶
(詔令/作于)昭陵禮也殯宫夕啓靈轜曉前儼帷㡩於空殿肅¶
陛衛於靈筵皇帝親臨霄載義深追逺瞻青蒲而永絶¶
悼玉階之莫反蜃輅將引鳯罇已徹爰詔記言式揚徽¶
烈其詞曰¶
二儀合徳兩曜齊光列聖觀象邦家克昌猗歟華族英¶
靈降祉比齊越姜疋宋踰子育徳髙門騰芬素里體仁¶
將聖披圖閱史造舟為梁嗣徽前徳履和思順自家刑¶
國淑問不已柔風允塞紃組執勤&KR0731;珩垂則時逢昌聖¶
<pb:KR4h0022_WYG_836-4a>¶
運屬休徴代邸膺厯唐侯嗣興紫宫並曜黄道階昇化¶
宣風始業賛丕承比徳無競凝神不測應物逹(二本/作通)理¶
撫機先識體備簡(文粹/作賢)能暉無朓側績苞九亂恩加八¶
極性道希夷言容莊敬戒奢處約懐冲履正景暖風暄¶
霜嚴氷净領畧三古箴規六行源濬流逺時昌祚延國¶
貞誕叡皇支挺賢談髙辯日學冠通𤣥慈訓所及懿徳¶
光前五福云備千齡方永地紀絶維月輪韜景晨興弗¶
豫徳音彌整馬鬛無封鶴珠斯屏嗚呼哀哉異人神於¶
<pb:KR4h0022_WYG_836-4b>¶
倐忽變容服於平生改清蹕以哀梚易朱旗以素旌昔¶
照朝景響環珮於増城今𡨕永夜吟松栢於山楹嗚呼¶
哀哉氣變灰飛暑退寒襲煙觸樹而凝慘露分枝而泫¶
(文粹/作垂)泣聞哀鴈之夕飛聴悲風之曉急仰雲霄而永慕¶
慟陵寢其何及嗚呼哀哉悲𤣥武而北轅絶牽牛而横¶
度途去去而逾逺馬駸駸而不駐想渭水之貫都歎黄¶
山而隠霧嗚呼哀哉嗟人生之浮促若飄風之過牖牖¶
何風而蹔停人何生而能乆惟承天與載物邈慈深而¶
<pb:KR4h0022_WYG_836-5a>¶
徳厚邁任姒之髙蹤播英聲而無朽嗚呼哀哉¶
　　　則天大聖皇后哀冊文　　　崔　融¶
維神龍元年嵗次乙已十二月已已朔二十六日甲午¶
(文粹作十一月二十日唐㑹要作十二月二十六日大/詔令作十一月已已朔二十六日甲午新舊唐書并通)¶
(鑑並十一月壬寅按通鑑目録十/一月丁丑朔壬寅即二十六日)大行則天大聖皇后¶
崩于洛陽宫之觀象(文粹作/仙居)殿旋殯于集仙殿之西階¶
粤二年嵗次丙午(闕/)月朔日將遷祔于乾陵禮也祖庭¶
火燼攅宫月曉雲戴黼翣風牽絳旐儼天衛之蒼蒼邈¶
<pb:KR4h0022_WYG_836-5b>¶
神遊(詔令作宸儀/文粹作神義)之窅窅哀子嗣皇帝諱慕切充窮誠¶
殷遣奠瞻象服其如在攀龍車而不見閟慈範於長陵¶
戢神暉於前殿示人軌訓先(詔令/作前)王典則爰命史臣颺¶
言聖徳其詞曰¶
天生后稷飛鳥覆翼天䕶武王躍魚隕航施于成康武¶
子有光豐沛之疆河汾之陽異氣發祥聖后其昌穆穆¶
皇皇作合于唐至哉坤徳沉潜剛克竒相月&KR2016;惠心淵¶
(唐諱二/本作泉)塞蘋藻必恭(二本作/惟勤)紘綖是則訓自閨閫風行¶
<pb:KR4h0022_WYG_836-6a>¶
邦國九(二本/作七)廟肅祗六宫允釐中和外睦遐邇清夷家¶
道以正王化之基皇曰内(文粹/作納)輔后其謀咨謀咨伊始¶
(文粹作/攸俟)皇用嘉止亦既顧命聿懐代已聖后謙冲辭不¶
獲已從宜稱制於斯為美仗義當責忘軀濟厄神噐權¶
臨大運匪革宗祧永固寰區奄宅負扆肅(詔令/作淑)清垂旒¶
光赫洸洸(文粹作/洗洗非)我君四海無氛英才逺畧鴻業大勲¶
雷霆其武日月其文灑以甘露覆之慶雲制禮作樂還¶
淳返樸宗祀明堂崇儒太學四海(文粹/作夷)慕化九夷(文粹/作戎)¶
<pb:KR4h0022_WYG_836-6b>¶
禀朔沉璧大河泥金中岳巍乎成功靡(文粹/作翕)然向風乃¶
復明辟深惟至公歸閑於太庭之館受養於長樂之宫¶
品彚胥恱謳歌載隆鼎祚既穆璇(文粹作/珽非)樞已肅庶保¶
太和長介景福如何靡怙而降斯酷后㺯孫其未淹(文/粹)¶
(作/掩)人䘮妣其焉速嗣皇擗摽(文粹/作踊)列辟扶服九族(文粹/作親)¶
號咷萬姓荼毒嗚呼哀哉積憂勞而弗悆(文粹作/不豫)兮搆¶
氛沴而成災逢氷霜(詔令/作霰)之慘烈兮見草木之凋摧感¶
大漸之將逝(文粹/作至)兮遺惠言而不廻付聖子其得所兮¶
<pb:KR4h0022_WYG_836-7a>¶
顧黎元曰念哉頒寵錫以留訣兮莭禮數以(文粹/作而)送哀¶
邈終天而一往(文粹/作去)兮復何時而下来嗚呼哀哉光隂¶
荏苒兮氣序廻互泣盡冬霜兮悲生春露攅塗云啓兮¶
同軌畢赴湘川未(文粹/作不)從兮漢瑩盖祔古則禮(文粹作/祀非)¶
闕今也儀具嗚呼哀哉夜漏盡兮晨輓發轉湘風兮摇¶
畵月厭河洛兮不臨去嵩邙兮飄忽指咸陽之陵(二本/作園)¶
寢歴長安之宫闕旋六馬兮須斯考三龜兮中歇嗚呼¶
哀哉出國門兮林邱(文粹作/夷曲)覽舊迹兮新憂具(文粹/作備)物¶
<pb:KR4h0022_WYG_836-7b>¶
森兮如在(詔令作/無改)良辰闕兮莫留當赫曦之盛夏宛蕭¶
瑟之窮秋山隠隠兮崩裂水廻廻兮逆流嗚呼哀哉掛¶
旌旐於松煙即宫闈於夜泉下幽翳兮無日上穹隆兮¶
盖天隧路嚴兮百靈拱殿垣虚兮萬國旋如有望而不¶
至怨西陵之茫然嗚呼哀哉軼(二本/作攝)帝皇之髙風兮稽¶
母后(文粹作/欽文母)之餘懿時来存乎(文粹/作兮)立極(詔令有/兮字)數徃¶
歸乎(二本/作兮)配地何通變之有恒兮而始終之無愧惟正¶
辭(文粹作/聖慈)之可法(詔令有/兮字)播徽音(詔令作/休聲)於後嗣嗚呼¶
<pb:KR4h0022_WYG_836-8a>¶
哀哉¶
　　　和恩皇后哀冊文　　　　　蘇　頲¶
維景雲元年嵗次庚戌十月戊寅朔二十日丁酉和恩¶
皇后䰟歸于仙靈宫之寢殿粤十一月戊申朔二日已¶
酉招祔于定陵禮也皇帝翼翼而承洪緒親親而居寳¶
位痛終鮮於棣華哀不從於行淚祔自姬冊招因漢圖¶
神既来兮雲之際神將徃兮山之隅象物中嚴容車外¶
設間(一作/聞)竒香兮藹如在委微燼兮空若滅當四海之¶
<pb:KR4h0022_WYG_836-8b>¶
遏音延六宫而告訣有司忝直清之寄奉㫖宜方大之¶
烈其詞曰¶
乾道元亨川維永貞徳由覆合功佇載成帝典攸正人¶
倫則厚以光虞嬪思媚京婦貴胄昌演華宗慶膺書藏¶
乃命符得而興展我之媛惟皇之出主家選容師氏練¶
吉觴賀紫掖軿歸朱邸儉而中規榮必循禮(闕/)　覯止¶
婉兮孌兮陳詩佩玉執事裁桂姜后通言衛臣知行是¶
脩宻静能服莊敬芬若蘭吐華若李穠光摇采翟歘同¶
<pb:KR4h0022_WYG_836-9a>¶
飛龍房樂懸而莫御國風詠而猶廣豈娥靈之有慿而¶
羽化之無像嗚呼哀哉至業隆於祀夏尊名冠於升唐¶
披麗人之金屋見仙鳥之瑶筐才窈窕兮時已逝事蹉¶
跎兮夜不𤾉潜太虚以滅景長自依乎清光萬邦攀於¶
晏駕七月㑹於同軌徃寓集青之䑓今招洒丹之水上¶
僊厭俗以求故内則在隂而追美無不之兮有来長作¶
合於神理對撟山之墜舄垂渭溪之造舟群動觀而雨¶
洒(疑作/泗)柔明進而燭幽嗚呼哀哉聴鳴鷄以徒奏悲服¶
<pb:KR4h0022_WYG_836-9b>¶
馬以空發簫皷還兮遺朔風松楸翳兮吐微月歸杏陵¶
其永閟絶柘館而靡尋資謂徳之良史啚配和之徽音¶
嗚呼哀哉¶
　　　昭成皇太后哀冊文　　　　劉子𤣥¶
維開元四年嵗次景辰秋八月(詔令作/七非)甲辰朔十七日¶
庚申昭成皇太后梓宫啓自靖陵將遷祔于橋陵皇帝¶
乃使某官姓名設祖于行宫禮也丹旐既舒𤣥宫載闢¶
俶龍輼而命駕指鮒隅而卜宅哀子嗣皇帝諱瞻蓼莪¶
<pb:KR4h0022_WYG_836-10a>¶
而罔極感芣苢而増傷嗟鏡奩之不御痛珠匣之無光¶
緬考前烈(闕/)稽舊史顧西(唐詔令/作南)陵以永懐託東觀而¶
書羙其詞曰¶
觀津鍾祉平陵誕靈作嬪西漢為母東京地專戚里門¶
承后族重覩玉衣再開金屋爰初笄総寔負(詔令/作表)才賢¶
學殫詩禮工極紘綖方松等勁比菊齊妍慶膺懐月祥¶
兆捫天膠東胙土濟南開國邦媛思才河魴佇徳柔閒¶
植性婉順成則六行畢彰四訓無忒粤自朱邸来昇紫¶
<pb:KR4h0022_WYG_836-10b>¶
微政成閫闥化穆閨闈孕毓三母牢籠二妃桃天闡譽¶
葛藟増徽五福多爽百齡過隙地裂方祗天傾圓魄歸¶
神蒿里滅彩椒掖徳音若存儀形遽隔嗚呼哀哉痛鍾¶
宸扆禮極哀榮謚踰光烈儀比功成尋周闕之先夢奉¶
堯門之舊名撫遺鏡而増咽攬賜衣而疚情嗚呼哀哉¶
龜兆恊謀龍輴戒轍指黄山以徐轉背青門而永訣挽¶
鐸鏘其競喧旒旐儼其齊列萬國慘而潜怛(詔令作/潜泫)六¶
宫悲而慟絶嗚呼哀哉&KR0940;入松徑園歸榖林見寒山之¶
<pb:KR4h0022_WYG_836-11a>¶
月苦聞拱樹之風吟玉座空兮夀宫寂金釭閉兮泉户¶
深想清徽之不昧寄彤管以流音嗚呼哀哉¶
　　　哀皇后哀冊文(髙宗太子𢎞追封/孝敬皇帝之妃)¶
　　　　　　　　　　　　　　　宋温璩¶
維開元六年嵗次戊午夏五月甲午朔三日景申哀皇¶
后裴氏梓宫啓自先殯將遷祔于恭陵之山塋禮也皇¶
上御寰區而翼翼纂洪緒而親親感上仙於周嗣(一作/副)¶
痛未從於虞嬪攀鶴駕於終古贈鷖輅而増新時無逺¶
<pb:KR4h0022_WYG_836-11b>¶
而惟吉物有容而必陳纂芳佇思徴幽寄神載揚清懿¶
之烈爰屬有司之臣其詞曰¶
月麗雲昇靈叶爽馮&KR1548;鄉茂族晉邑丕承土厚河廣祥¶
發慶膺公侯必復紱冕攸興艮精兊象室(疑作/宜)家化國¶
昌胄延和榮門誕徳淑問不已柔風允塞素里揚英清¶
閨仰則一人元良萬邦大本天作之合興能烈壼家本¶
楙於漢封地先歸於(一作/于)晉衮主饋旌善駕酒騰歡承¶
暉養徳奉景訪安摇金羽之頻頻結環珮之珊珊賁日¶
<pb:KR4h0022_WYG_836-12a>¶
月之光色妙靈象而無端含章握文敬微慎獨崇法服¶
於翬組接懿筐於蠶簇覲皇英而上親祗宵燭而下睦¶
庶無違於信順期有慿於福靈忽虧光於輪月奄落彩¶
於前星爽仁夀於偕老遘天禍而斯丁瞻神宇之惟漠¶
感靈衣之靡形驚廻風於靈(一作/虚)殿宿衆鳥於空庭顧¶
長御以揮(一作/□)涕甘自殉於山扄制歴時而遽終情徇¶
莭(一作/循)而恒苦草驕春而繞砌蟲吟秋而入户限百刻¶
之不延調(一作/周)六脉其誰顧(一作/補)嗚呼哀哉殂謝緬其¶
<pb:KR4h0022_WYG_836-12b>¶
永乆氣莭漫(一作/浸)以流換感窀穸之冥漠(一作/幽偏)軫皇情¶
以凄歎稽舊章之典禮崇新命之綸渙濟天地而徳合¶
綜神靈而道貫嗚呼哀哉日吉兮晨良玉佩兮金章命¶
騏校以進駕翊龍輈而上驤代靈靴於河皷建參旗於¶
太常號宫女之嗷嗷(一作/噭噭)遣使臣之皇皇騰魚軒兮背¶
北渚亂鳳管兮越南岡當赫曦之畏日如徙靡之秋光¶
望層城而不返遵厚夜而何長嗚呼哀哉(一疊此/四字)神理¶
惟昧萬物同宅人生有終駟馬過隙訊虞妃於千(一作/前)¶
<pb:KR4h0022_WYG_836-13a>¶
古聞賔帝於在昔感伊洛於(一作/之)山川懐靈仙之顯(一/作)¶
(影/)迹彼宵形兮天壤云誰固兮金石惟彤管之芳輝與¶
青史而無斁嗚呼哀哉¶
　　　真順皇后哀冊文　　　　　徐安貞¶
維開元二十五年嵗次丁丑十二月庚子朔七日丙午¶
恵妃武氏薨于興慶宫之前院移殯春宫麗正殿之西¶
階粤翌日乃命有司持莭冊謚曰真順皇后以旌徳餙¶
終也洎明年春二月己亥朔二十二日庚申將遷座于¶
<pb:KR4h0022_WYG_836-13b>¶
敬陵禮也啓攅塗於春禁候重門於初旭轉靈衛於金¶
根緬哀懐於上國亦既有命銘于貞玉其詞曰¶
風之始者(闕/)　備内職選才淑政兼翊戴化錫丕祉繁¶
華鍾美我天后之從孫周桓王之季子于渭之涘重開¶
戚里鵷鸞飛翔珮玉鏘鏘自莘野(一作/㨗妤)而三命乃率先¶
於鴈行出言有章彤管有光孝慈之心諒自天啓鞠育¶
孫㓜恩流愷悌七子既均六宫有禮貴主三分於外館¶
賢王兩闢於朱邸彼隂教惟微承日月之光輝輔聖人¶
<pb:KR4h0022_WYG_836-14a>¶
之至徳故動用而無違驪谷湯泉天行慕律屬車之汭¶
陪遊之日孰謂蕩邪兹焉遇疾(闕/)焚香山以邀元吉却¶
届重城彌晉永畢思勿藥之有喜痛還年之無術嗚呼¶
哀哉覧舊舘兮洞開踐芳塵兮徘徊指丼泉之畵像謂¶
徳音之在哉自昔層(唐詔令/作増)城之宫椒風之殿獲遇明¶
(詔令/作時)主是矜邦媛有平生之渥恩無淪沒之餘眷况真¶
順之寵錫伊徃古之莫見卜兆(詔令/作地)考常三龜既良園¶
陵蒼蒼在國之陽傍芙蓉而左轉怨桃李之春芳風卷¶
<pb:KR4h0022_WYG_836-14b>¶
旌斾繁笳委咽中使䕶道懿見辭訣山藏玉衣地留金¶
穴惟清㶚之永矣流國風而不竭嗚呼哀哉¶
　¶
　¶
　¶
　¶
　¶
　文苑英華卷八百三十七¶
