# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:02.533981
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷七百四十九
<pb:KR4h0022_WYG_748-1a>¶
欽定四庫全書¶
　文苑英華巻七百四十九　宋　李昉等　編¶
　刑賞¶
　　應正論一首　　　　片言折獄論一首¶
　　斷刑論一首　　　　刑論一首¶
　　褒貶論一首　　　　賞論一首¶
　　　應正論(并序/)　　　　　　　王志愔¶
志愔為大理正奏言法令者人之隄防隄防不正則人¶
<pb:KR4h0022_WYG_748-1b>¶
無禁竊見大理官僚多不奉法以縱罪為寛恕以守文¶
為苛刻臣濫執刑典實恐為衆所謗臣常著應正論以¶
見㣲志因上之其論曰¶
臣嘗讀易至萃利見大人亨聚以正也六二引吉無咎¶
注曰居萃之時體柔當位處坤之中已獨處正與衆相¶
殊(一無此/四字)異操而聚民之多僻(一無此/四字)獨正者危未能¶
變體以逺於害故必見引然後乃吉而旡咎也王肅曰¶
六二與九五相與俱履真正引由迎也為吉所迎何咎¶
<pb:KR4h0022_WYG_748-2a>¶
之有未嘗不輟書而歎曰居中理正事之常體見引旡¶
咎道亦宜然有客聞而感之因謂僕曰今主上文明域¶
中理定君累司典憲不務和同處正之志雖存見引之¶
吉難(一作/誰)應行之於已余竊懼焉僕歛衽(一作/襟)降階揖¶
客而謝曰補遺闕於衮職用讜言(一作/忠讜)為已任以䝉飬¶
正見引獲吉應此道也仁何逺哉昔咎繇謨虞登朝作¶
士設教理訓(一作/物)開物(一作/訓)成務是以五流有宅五宅¶
三居怙終賊刑刑故無小於是舜羙其事曰汝明於五¶
<pb:KR4h0022_WYG_748-2b>¶
刑以弼五教期于予理刑期於(一作/)無刑人恊于中時¶
乃功懋哉故孔子歎其正(一作/政)曰舜舉臯陶不仁者逺¶
此非明辟執法大人見引之應乎季孫行父之事君也¶
舉竊寳之&KR0317;黜受邑之賞明善惡而紏慝議僣賞以塞¶
違在虞舜之功居二十之一主司得行其道時君不以¶
為嫌此非已獨處正引吉(一作/應正)而無咎矣乎觀(一作/矢)漁¶
于棠臧伯正色賂鼎在廟哀伯抗詞言者得盡其忠聞¶
之不加其罪故春秋稱臧氏之正曰積善之家必有餘¶
<pb:KR4h0022_WYG_748-3a>¶
慶此非異操而聚引吉之所致乎魏絳理直晋侯乃復¶
其位邾人辭順趙盾不伐其國此非正體未變為吉所¶
迎者乎夫在上埀拱臣下守制若正應乎上乃引吉于下¶
而中士聞道若存若亡交戰於胷臆之中(一作譎/正之門)懐疑¶
乎語黙之境懼獨正之莫引忘此正之必亨于嗟乎行¶
已立身居正踐義其動也直其止也方維正身如是歟¶
(六字一作維正直而/是與何徃而非攸利)何以明之坤六二直方大不習無¶
不利言曰直其正也方其義也君子敬以直内義以方¶
<pb:KR4h0022_WYG_748-3b>¶
外敬義立而徳不孤直方大不習無不利則不疑其所¶
行也稽康撰釋私論曹羲著至公論皆以崇公激俗抑¶
私事主一言可蔽之歸於體正而已矣禮記曰刑者侀¶
也侀者成也一成而不可變故君子盡心焉若以喜怒¶
制刑輕重設此是則橋前驚馬用違(一作/希)㫖論人苑中¶
獵兎以從欲廢法理有違而合道物貴和而不同不同¶
而(一作/之)和正在其中矣昔任延爲武(英華作/建非)威太守漢¶
帝誡之曰善事上官無失名譽延對曰臣聞忠臣不私¶
<pb:KR4h0022_WYG_748-4a>¶
私臣不忠上下雷同非國家之福善事上官不敢奉詔¶
任延雅奏漢帝是其正(一無/此字)言此則歸正不囬乖㫖順義¶
不以忤懐見忌斯亦違而合道晏子春秋景公見梁丘¶
㨿曰㨿與我和乎晏子曰此同也非和也夫和者君甘¶
則臣酸君淡則臣鹹今㨿也君甘亦甘所謂同也安得¶
爲和是知(一作/以)濟鹽梅以調&KR0245;乃適平心之味獻可替¶
(一無/此字)否而論道乃(一作/方)恢正體之節候引正而遵度故¶
曰物貴相(一無/此字)和而不同劉曼山辨和同之義有㫖哉¶
<pb:KR4h0022_WYG_748-4b>¶
若以不同見議(一作/譏)未敢聞誨客曰和同乖訓則以聞¶
之援法成而不變者豈恤獄之寛憲耶書曰御衆以寛¶
傳曰寛則得衆若以嚴綜(一作/統)物異乎寛政矣對曰刑¶
賞二柄惟人主操之崇厚任寛是謂皇(一作/帝)王之徳慎¶
之曰以力役法者百姓也以死守法者有司也以道變¶
法者君上也然則非(一作/匪)人臣之所操後魏㳺肇之為¶
廷尉也魏帝嘗私勑肇有所降恕肇執而不從曰陛下¶
自能恕之豈可(一作/足)令臣之曲筆也肇知任寛恕(五字/一作)¶
<pb:KR4h0022_WYG_748-5a>¶
(是知/寛恕)是君道曲從非臣節人或未逹斯㫖不料其務恕¶
乎(一無/此字)以平刑為峻将曲法為寛謹守憲章號為宻&KR0224;¶
(一作/深宻)内律云釋種虧戒律一日誅五百人如來不救其¶
罪豈謂佛法為殘刻耶老子道徳經云天網恢恢踈而¶
不漏豈謂道教為凝峻耶家語曰王者之誅有五而竊¶
盗不預焉即心辨言偽之流禮記亦陳四殺破律亂名¶
之謂也豈是儒學執禁孔子深文哉此三教之用法者¶
所以明真諦重𤣥猷存天綱(集作/網)立人極也然則乾象¶
<pb:KR4h0022_WYG_748-5b>¶
震曜天道明威齊衆惟刑百王所以垂範折人以法三¶
后於是成功所務掌憲决平斯廷尉之職耳昜曰家人¶
嗃嗃旡咎婦子嘻嘻終吝嚴於其家可移於國何有(一/無)¶
(此二/字)昔崔寔逹於理體而作政論仲長統曰凡為人君¶
宜冩政論一通置諸坐側其大概(一作/抵)云為國者以嚴¶
致平非以寛致平者也然則稱嚴者不必喻條越制凝¶
網重罰在於施&KR1357;括以矯枉用平典以禁非刑故有常¶
罰輕無捨人不昜犯防之難越故也但人慢吏濁偽積¶
<pb:KR4h0022_WYG_748-6a>¶
贓深而曰以寛理之可以無過何異乎命王良御駟(一/作)¶
(&KR0008;/)捨衘轡於奔縱(一作/蹄)請俞跗攻疾停藥石於膚腠適¶
見鞅(一作/鞦)駕轉逸膏盲更深醫人僕吏(一作/夫)何功之有¶
又謂僕曰成法之(一作/而)變為唯帝王之令(一作/命)歟對曰¶
何為其然也昔漢武帝甥昭平君殺人以公主子廷尉¶
上請論刑左右為言武帝垂涕歎曰法令者髙(一作/先)帝¶
之所造也用親故撓(一作/誣)先帝之法吾何面目入髙廟¶
乎又下負萬人乃可其奏近代隋文帝子秦王俊為并¶
<pb:KR4h0022_WYG_748-6b>¶
州總管以奢縱免官僕射楊素曰(曰一作/奏言)王陛下愛子¶
請捨其過文帝曰法不可違若如公意我是五兒之父¶
非兆人之父何不别制天子兒律乎我安能虧法卒不¶
許此是帝王操法叶於禮經不變之義也况於秋官典¶
職司冦肅事而可變動者乎我皇睿哲登宸髙視巖廊¶
之上宰衡明允就列輯穆廟堂之下乾坤交㤗日月光¶
華庶績其凝衆功咸理聚以正也僕幸利見大人引其¶
吉焉斯(一作/期)飬正於下位中正是託子何懼乎夫君子¶
<pb:KR4h0022_WYG_748-7a>¶
百行之基出處二途而已出則䇿名委質行直道以事¶
君(一作/人)進善納忠仰大階而輔(一作/揖)攻諤諤其節思為¶
社稷之臣蹇蹇(一作/謇謇)匪躬願叅柱石之任處則逺辭徴¶
召髙謝公卿孝友揚名是亦為政煙霞尚志其用永貞¶
行藏事業心跡斯在至如水中汎汎天下悠悠執馭為¶
榮掃門自媚拜塵邀勢括囊守禄從來長思以為深耻¶
客乃逡廵不對遂無以問僕也¶
　　一作皆舊唐書本傳¶
<pb:KR4h0022_WYG_748-7b>¶
　　　片言折獄論(懐州應宏詞試/)　歐陽詹¶
孔(集作/夫)子說季路於人曰片言折獄者其由也歟夫子¶
之言盖非(非集作/有激)於季路之云也後之人不窮聖㫖以¶
為夫子羙於(集作/夫)季路任一時之見輕而折獄者有若¶
是焉(四字集作十/有八九焉)迂哉斯人也夫兩訟之謂獄獄折而¶
有刑刑者侀也侀者成也一成而不可變不其重歟古¶
之帝王將刑一人脩三槐歴九棘訊群臣訊群吏訊萬¶
人億兆絶議然後治法狥於朝示於野(六字集作狥於/朝於市於野)¶
<pb:KR4h0022_WYG_748-8a>¶
昭然於衆同(集無/同字)方棄之所示容(二字集作/以不易也)也君莫聖¶
於堯加有舜禹稷契佐之莫明于(集作/於)舜而有䕫龍缙¶
雲髙陽佐之莫哲于(集作/於)禹莫賢於湯莫察於文武莫¶
智(集作/敏)於成康於(集作/于)時皆濟濟盈朝明明在位豈無¶
獨見而可臆㫁慎刑之道如斯(集作/法)不敢失明刑獄不¶
可輕也凡至獄訟多在小人至於訟也皆欲已勝何則¶
不勝乃罪戾隨之若然(一作是/又作折)則君子時或妄訟于(集/作)¶
(於/)人未有小人而能自訟者片之為言偏也偏言一家¶
<pb:KR4h0022_WYG_748-8b>¶
之詞也(集無/也字)偏詞雖君子不信之(三字集作不/足以信  字)矧非君¶
子乎且先師曰人而無恒不可以作巫醫善夫(集無此/二字)¶
巫以鬼神占良(集無/良字)醫以筋脉體無恒之人筋胍且不¶
足以自體而况訟(訟集作語言/又作有言)乎鬼神不足以為占而¶
况視聴乎以斯折獄也小則肌膚必有朴抶(集作/抶撲)之濫¶
焉大即(集作/則字)性命必有鈇鑕之寃焉夫子祖述堯舜憲¶
章文武師老&KR0360;之誨以(三字集/作而)崇周公之(集作/此)六人者¶
(集無/此字)無一以(集作好輕/又作欲輕)傷於人者夫子豈輕傷人(集作/好輕)¶
<pb:KR4h0022_WYG_748-9a>¶
(傷/)哉脫夫子實謂片言可以折獄者不㡬乎一言可以¶
䘮邦歟夫子之言盖輕(蜀本/作非)於季路賢者(七字集作/非茍然者)審¶
之片言不可以折獄者(集無/者字)必然之理也¶
　　　㫁刑論　　　　　　　　　桞宗元¶
余既為㫁刑論或者以釋刑復於予其辭云云予不得¶
已而為之一言焉(六字文粹作/為之言焉)夫聖人之為賞罰者非¶
他所以懲勸者也賞務速而後有勸罰務速而後有懲¶
必曰賞以春夏刑以秋冬而謂之至理者偽也使秋(集/有)¶
<pb:KR4h0022_WYG_748-9b>¶
(冬/字)為善者必俟春夏而後賞則為善者必怠春(集有/夏字)為¶
不善者必俟秋冬而後罰則為不善者必懈為善者怠¶
為不善者懈是敺天下之人而入於罪也敺天下之人¶
而入於罪又緩而慢之以滋其懈怠此刑之所以不措¶
也必使為善者不越月踰時而得其賞則人勇而有勸¶
焉為不善者不越月踰時而得其罰則人懼而有懲焉¶
為善者日以有勸為不善者日以有懲是敺天下之人¶
而從善逺罪也敺天下之人而從善逺罪是刑之所以¶
<pb:KR4h0022_WYG_748-10a>¶
措而化之所以成也或者務言天而不言人是惑於(文/粹)¶
(作/于)道者也胡不謀之人心以熟吾道吾道之盡而人化¶
矣是知(文粹無/知字)蒼蒼者焉能與吾事而暇知之哉果以¶
為天時之可得順大和之可得致則全吾道而得之矣¶
全吾道而不得者非所謂天也非所謂大和也是亦必¶
無而已矣又何必枉吾之道曲順其時以謟是物哉吾¶
固知順時之得天不如順人順道之得天何也使犯死¶
者自春而窮其辭欲死不可得貫三(文粹/作五)木加連鎻而¶
<pb:KR4h0022_WYG_748-10b>¶
致之獄更大暑數月痒不得搔痺不得摇痛不得摩饑¶
不得時而食渴不得時而飲目不得瞑支不得舒悲號¶
之聲聞於里人如是而大和之不傷天時之不逆是亦¶
必無而已矣彼其所宜得者死而已矣又若是焉何哉¶
或者乃以為雪霜者天之經也雷霆者天之權也非常¶
之罪不時可以殺人之權也當刑者必順時而殺人之¶
經也是又不然夫雷霆雪霜者特一氣耳非有心於物¶
者也聖人有心於物者也春夏之有雷霆也或發而震¶
<pb:KR4h0022_WYG_748-11a>¶
破巨石裂大木木石豈為非常之罪也哉秋冬之有雪¶
霜也舉草木而殘之草木豈為(集作/有)非常之罪也哉彼¶
豈有懲於物也哉彼無所懲則效之者惑也果以為仁¶
仁必知經果以為智智必知權(川文粹作果以為仁/必知經智必知權)是¶
又未盡於經權之道也何也經也者常也權也者逹經¶
者也皆仁義之事也離之滋惑矣經非權則泥權非經¶
則悖是二者强名也曰當斯盡之矣當也者大中之道¶
也離而為名者大中之器用也知經而不知權不知經¶
<pb:KR4h0022_WYG_748-11b>¶
者也知權而不知經不知權者也徧知而謂之智不智¶
者也徧守而謂之仁不仁者也知經者不以異物害吾¶
道知權者不以常人拂吾慮合之於一而不疑者信於¶
道而已也(文粹/作矣)且古之所以言天者盖以愚蚩蚩者耳¶
非為聦明睿智者設也或者之未逹不思之甚也¶
　　　刑論　　　　　　　　　　牛希濟¶
刑罰之用盖將以革人之心勸之於善所以小罪輕刑¶
以正其失大罪重罰以勵其衆將刑王者為之不舉以¶
<pb:KR4h0022_WYG_748-12a>¶
示仁恕之心也棄人必於市明其罪之死也皆欲遷人¶
於善豈圖㫁其肌膚殘其支體流其膏血盡其性命以¶
逞於威怒者也三代之後五刑之用劓刖之屬最可以¶
為耻於衆觀者則知其所犯毁其父母之遺體㒺不憯¶
痛於心犯者不能諱其罪亦可以永戒其悪所謂有耻¶
且格及笞杖之法易隠其跡行鄉而無愧茍富貴而或¶
得行者其暴犯者不以為耻誠哉免而無耻漢文帝感¶
緹縈之一言廢肉刑用笞杖及後笞者多死文皇帝視¶
<pb:KR4h0022_WYG_748-12b>¶
明堂圖亦輕其罰天下之獄㡬亂知刑罰者治之具也¶
不可暫捨然罰無輕重杖無大小皆成之於胥吏之手¶
㫁之於出沒之文上之人其知乎夫鞫獄之法始於疑¶
辯之中成於案牘之内吏典之者捨其罪而彰其是其¶
不與者除其善而彰其惡又復刑律之中或一與一奪¶
隨其取捨以為出入官必不盡知此為弊之一也畫灰¶
為獄誓不願入刻木為吏誓不願對獄吏之尊聲色之¶
大桎梏之重輕搒掠之多少率由其意孰可與爭此為¶
<pb:KR4h0022_WYG_748-13a>¶
弊之二也又或欲其偽而怒其真惡其輕而思其重或¶
捽其首或批其頰詬辱毆繫無所不至又節其飲食嚴¶
其徽纒外殘其軀内脅其心壯士勇夫且必流涕孤弱¶
之人敢不從命此為弊之三也或上下其手以取其信¶
或黙(疑作/㸃)染富室以求資賄則衆知其非不能即止此¶
為弊之四也具獄既乆改為疑讞逺取支證廣擒黨與¶
淹延嵗月以伺赦宥此為弊之五也棰栲之下昜以强¶
抑人之支體頑非木石若加其殘忍取其必然誠雖無¶
<pb:KR4h0022_WYG_748-13b>¶
罪百不能免盖不勝其楚掠之毒寧甘心於一死狡猾¶
之吏㫁成其獄故戮死之後盗自他發衆方知其無辜¶
且桎梏之苦笞棰之嚴輕罪者願重刑而獲出無辜者¶
畏殘害而求死皆狡猾之所能為也即平人孰敢與吏¶
為敵公卿尊嚴察視不及䑓寺懸逺訢訟無門死者不¶
可再活親戚焉能申寃何以感致和氣平一水旱此為¶
弊之六也復有衆皆知非難加以法當炎酷之時穢其¶
傍而成其疾疫奪其餉而致其饑餓圜扉嚴䆳守者羅¶
<pb:KR4h0022_WYG_748-14a>¶
列親戚之人胡能知其食與不食渴與不渴但成其困¶
以取其斃此為弊之七也况外府法司又為不道或土¶
囊以鎮其腹或濕紙以䝉其面拘録所至號呼莫聞暝¶
然而去孰知其由昔東海誤殺貞婦致三年之旱今天¶
下之刑晝常雨血尚未足以泄其寃憤且刑罰者逺於¶
人非近於人犯之者皆自求之也非刑之就於人也皆¶
人就也上自天子下至庶人若為不道必歸於法故商¶
辛夏桀懸首於白旗此天子之刑也則公卿之下獄黎¶
<pb:KR4h0022_WYG_748-14b>¶
庶之就戮又何足道哉是知上下皆有分故君子常懐¶
畏懼夫厲聲變色揚眉張目樂刑罰以毒物之性命殆¶
非人類信豺狼之心也故曽子曰如得其情則哀矜而¶
勿喜又于定國每嵗次(疑作/决)獄先自流涕悲哉仁者之¶
心深知刑獄之本所以勸人非以虐人也今天下之大¶
九州之衆一嵗决獄之多少皆由吏議豈能盡平莫若¶
重明桎梏笞杖重輕之制禁計日月之逺近寒暑静(疑/作)¶
(清/)温其所處饘粥每給其饑渴决罪遍求於刑律察詞¶
<pb:KR4h0022_WYG_748-15a>¶
必盡於疑辯庶㡬少塞其弊當不濫於無辜以成王者¶
之理¶
　　　褒貶論¶
仲尼之修春秋也先成其志後誅其意是以晋侯召王¶
書曰天王狩于河陽本其尊奬其謀也許止不嘗藥書¶
曰太子殺其君以為防㣲之道卿行稱字得所舉也師¶
行稱人(闕/)有辭也以一字稱褒貶之意為千載不刋之¶
典亂臣賊子莫不知其善不可奪惡不可掩其懸之日¶
<pb:KR4h0022_WYG_748-15b>¶
月以為王化今國家公卿大臣文武將帥之初命也其¶
為相者禹稷之化也蕭曹之上也爕理隂陽平和九州¶
斯其人也及其被廢之日竊位之小人也亂國之小人¶
也是不可忍也及復之日周公之被謗也召公之相疑¶
也子文之三已也孫叔敖之三相也然後可以為賢人¶
其為將者扞城之材為國之屏也式遏冦虐底定王國¶
斯其任也其被罪之日匹夫之勇也非國將之材也覆¶
軍敗國棄戈奔北者矣殆不可用也復用之日荀林父¶
<pb:KR4h0022_WYG_748-16a>¶
再敗而勝孟明視三敗而後獲以何傷乎百執事之間¶
率如是用捨觀其人或始於善終於惡中復可用後又¶
不可用是非相渾善惡相離皆欲遵之王言以為之國¶
乃奸謀之深蠧者也後有寒素者與奄人結刑壯(疑/)之¶
盟以取鈞軸之任偶以章䟽得罪上雖切齒朋援未移¶
衆知必復其位時為執筆者乃大美其辭以謀其身必¶
使朝廷怒而譴之一南行而已果皆中其㫖未朞年而¶
舊相復入僅三嵗而公亦入相台文非求宦者乃結官¶
<pb:KR4h0022_WYG_748-16b>¶
者之深者又機巧之㣲宻者也今之世若藴曜嫉正之¶
歸國奪其鹽鐡之柄乘休惡景望之文行同居鈞衡之¶
列近師有尚父之號崔之猶子持謀臣之權采納(二字/疑)¶
而至中多議定出二相之口趣三鎮之師且曰興晉陽¶
之甲誅君側之惡不逾月而二相被誅九廟以危外之¶
人皆曰武臣之為亂也我知之矣此皆儒者之為亂也¶
此意之深罪之明者仲尼皆所宜誅者究朝廷為亂之¶
本始由君臣同心同徳以誅宦官嫉之太甚湏至於亂¶
<pb:KR4h0022_WYG_748-17a>¶
遂至所立必冲㓜所命非賢良以階其亂以危社稷之¶
人其知之乎不得以在位者為賢人負罪者為非材惜¶
哉賢人之事業夫子之褒貶後之為史者當訪於長者¶
之譚求之於野人之說斯可以正之矣¶
　　　賞論¶
賞勸之典所以顯忠尊賢而待用(闕/)感人之心使各盡¶
其材以顯於時以為立身揚名之本故冠冕衣服車輅¶
祭祀之儀皆以品秩為差君子之人其甘心焉孜孜於¶
<pb:KR4h0022_WYG_748-17b>¶
善希公朝之禄賞可以榮於家可以榮於宗廟祖考賞¶
之義也大矣哉今國家懸髙科虚重位此文士之賞也¶
計首級視所傷此武士之賞也文不中理宗伯所棄殺¶
傷奔北軍法所誅擇善勸人亦以明矣衰世之中文假¶
他人之手身居書辭之列名䧟澆浮之中坐登卿相之¶
位射不穿札生不見敵榮持斧鉞之柄行居将相之任¶
皆藉累世之基業或由勲伐之餘名竊位尸禄觀者憤¶
歎而已至有文之衰也行為四海推重不成一名不沾¶
<pb:KR4h0022_WYG_748-18a>¶
寸禄老死凍餒之地或有獻一書陳一䇿探治亂之精¶
㣲盡當時之利病君上不省察奸邪者深以為嫌縱未¶
能顯加明誅彷徨焉擠之於散冗斥之於外任不復省¶
問可勝言哉武之衰也弓聲劔氣立為勍敵馳突擊刺¶
於横陣之前出入如鬼神謀取必勝瘡痍遍於首面身¶
委卒伍之中老棄瘦馬之列或有破一大敵擒一渠帥¶
賞不踰外藩之職賜不越繒帛之㣲㨗聲已振於萬里¶
姓名未逹於九重降符節益封土翻為統帥之福豈不¶
<pb:KR4h0022_WYG_748-18b>¶
悲哉文之求也既不因於行藝武之用也又不因於材¶
力乃有温溲溺之器以媚黄門者有繫鞋自名以從公¶
相者履歴官常出入藩翰其餘資材以致名第以榮郡¶
邑者不可遽数之况時君㓜主有宴樂玉堂從禽豊草¶
發自愉悅之意聴從左右之言滛樂之叟優倡之子錫¶
以朱紫升於官秩下致飛禽犬馬之㣲物亦光於封賞¶
且國家以五岳四凟為視公侯之秩乃崇其禮尊爵敬¶
神之道也今厮飬禽獸之屬皆列於官與士君子比肩¶
<pb:KR4h0022_WYG_748-19a>¶
于朝無神怨乎故志士仁人甘心草澤沒身白日不復¶
思用力以在位者為深耻昔仲叔于奚救公孫文(左傳/作孫)¶
(桓子恐/避諱)之患請以繁纓假借也孔子猶曰不如多與之¶
邑將以定永代之制杜萌漸之謂也漢明帝不以館陶¶
子為即寧賜之百萬曰夫即出宰百里上應列宿不可¶
虚授信夫為中興之嗣也且賞勸不恒服章紊亂君子¶
在野小人在朝将難以守四海之業若善人在位紀綱¶
大定賞罰必中百官稱職天下焉能為亂¶
<pb:KR4h0022_WYG_748-19b>¶
　¶
　¶
　¶
　¶
　¶
　¶
　¶
　文苑英華巻七百四十九¶
