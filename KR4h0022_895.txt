# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:09.437048
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷八百九十五
<pb:KR4h0022_WYG_895-1a>¶
欽定四庫全書¶
　文苑英華巻八百九十五　宋　李昉等　編¶
　職官三(南省/)¶
　　尚書右僕射姚貞公碑一首¶
　　贈左僕射裴倩碑一首¶
　　吏部尚書蕭灌碑一首¶
　　户部尚書楊執一碑一首¶
　　　故中散大夫守尚書右僕射上柱國賜紫金魚¶
<pb:KR4h0022_WYG_895-1b>¶
　　　袋贈太子太保姚公神道碑　權德輿¶
公諱南仲字某吳興武康人姚墟媯水根柢峻茂後漢¶
青州刺史恢始違難東徙周華州刺史北絳郡公僧坦¶
以行義道術聞生二才子曰察曰最最仕隋為蜀王友¶
六葉至公曽王父績仕絳州曲沃縣令王父𤣥宋州宋¶
城縣令烈考發天寳中舉秀才十上不合慨然自奮從¶
西平王哥舒翰于隴上積功勞至右領軍衛将軍他日¶
以公之勤贈國子祭酒公抗行厲操清方謙儉以規為¶
<pb:KR4h0022_WYG_895-2a>¶
軫(集作瑱/出國語)以禮為輿以多文(集作/學)為富以不貪為寳㓗¶
如大圭鏗若黄鍾𢎞毅以任重温良而能斷自射䇿筮¶
仕至于綏吉禄啓手足繇是道也其初應制條對理道¶
授太子校書内史吏部表其才能凡三結黄綬至萬年¶
尉前後考課為府中最擢拜右拾遺乆次歴右補闕發¶
文石封皁囊諷議十年彌縫百度大厯中中宫憫冊既¶
卜夀原陳古義以上逹䟽近郊之非便即日詔可下其¶
章於宰司特超五階被以命服執事内詔以上賀近臣¶
<pb:KR4h0022_WYG_895-2b>¶
脩職而競勸服薦紳者誦之執簡記者書之辱以本官¶
充理匭使今皇帝嗣位之初慮化不下究以通邑長人¶
導利之源出於蘇州海鹽縣令韓晉公滉時總方任延¶
於幕庭改殿中侍御史興元嵗大路(集作/輅)省方深燭理¶
本柬求畯人徴詣行所洎清宫旋蹕拜左司員外郎紀¶
綱品式練逹明備轉兵部員外郎時武師告成祲沴肅¶
清四征羣帥條上功級材官勇爵差次賞典受命顓逹¶
疇庸式叙遷本司郎中凶旱之後被邉囏食近闗蒲晉¶
<pb:KR4h0022_WYG_895-3a>¶
十餘城之地因其徴令悦以平稅乃董使車贏糧息人¶
拜御史中丞嵗中換給事中正色匪躬清公不苛大朝¶
以肅右(集作/左)曹亦理明年授同州刺史三載考績復以¶
御史中丞領陜府長史陜虢觀察使居五年就加右散¶
騎常侍左輔有離宫公田之劇焉陜服居函闗砥柱之¶
衝焉於二千石元侯之選斯近而重賦政廉平馨香流¶
聞以脩班制以厚風俗上以靈昌居兩河之郊鄭為支¶
郡是皆要害且今勁兵處也自丞相魏國公政成入弼¶
<pb:KR4h0022_WYG_895-3b>¶
厥後守臣再物故而魏公之澤寖逺思得寛明忠智之¶
長以輯柔之進公左散騎常侍御史大夫為滑州刺史¶
鄭滑節度使於是握兵符乗單車惠然簡易入布條職¶
恤鰥寡用仁制强禦用明居常以柔克臨事以貞勝士¶
吏悦勸夫家寛息阜俗成師納忠閉邪衆情皆&KR0719;而公¶
益厲十六年介圭來朝牢讓師帥繇是詔魏公以左僕¶
射居相府命為右僕射公既得請命其軍司盧群以代¶
焉為仁由已是稱方國之表知臣者君乃膺師長之任¶
<pb:KR4h0022_WYG_895-4a>¶
詔太常具儀法以涖中䑓禮官賛引宰政為客諸曹羅¶
拜於堂下郎吏捧牘於階序禮成渥縟秉直者榮之䖍¶
奉朝請恪居官次慥慥然守業修職未嘗以耆碩尊禮¶
自處山甫之匪懈考甫之益恭古人與稽華髪彌固十¶
九年秋七月乙亥感疾薨于宣平里第享年七十五天¶
子廢朝悼歎俾中貴人弔祠追命為太子太保恩之所¶
加可勝言哉惟公粹和而能貞厲恬淡而有儀矩履方¶
持重坦坦光大詩曰愷悌君子求福不回言樂易而不¶
<pb:KR4h0022_WYG_895-4b>¶
違於道也乂曰靖恭爾位好是正直言遭明君其道行¶
也斯二者君子謂公得之夫人河南縣君元氏魏景穆¶
帝之裔宣州録事叅軍光宣(集作/宗)之息女也和易淑柔¶
以肥家道先公而沒十八年矣嗣子太僕寺主簿兖㓗¶
清好古誠信得禮與其弟亮茹毒問卜以閏十月已酉¶
奉公之喪與夫人之殯合祔之(集作/于)少陵原黄渠里以¶
儉襄亊率循家法雖宗姻四布皆泣而辭之且曰理命¶
也猶懼先人懿實寝而不章刻兹穹石以永終古銘曰¶
<pb:KR4h0022_WYG_895-5a>¶
黃目鬱器禮神所貴佩玉金龜君子是衛(集作/宜)秩秩姚¶
公其心秉彛抱義戴仁造次無違公之所履中立不倚¶
廉車淑旂所嚮風靡正(集作/政)無吐茹道若砥矢事君愛¶
人斯謂至矣中䑓崇崇端右宗公皇明嘉奨陟是師長¶
卓爾道行倐然化往少陵鮮原羙檟新阡龜筮告繇(集/作)¶
(猶/)塗芻儼然白驥蕭蕭黄渠潺潺姚公之德兮揭此貞¶
堅¶
　　　尚書度支郎中贈尚書左僕射正平節公裴公¶
<pb:KR4h0022_WYG_895-5b>¶
　　　　神道碑　　　　　　　　前　人¶
王者奉三無私以勞天下則崇德報功加恩餙終與覆¶
載照臨相為用一也惟正平節公以愷悌文敏為二千¶
石尚書郎人浮於食位不配德纂積後之緒業貽克家¶
之燕翼流光裕蠱為世(集作/代)師式乃(集作/及)元和二年夏¶
五月追命告贈為尚書左僕射孝本乎忠榮生乎哀用¶
攄罔極以刻金石云公諱倩字容卿河東聞喜人其先¶
嬴秦同姓因封受氏魏晉已還號為多材八賢方駕百¶
<pb:KR4h0022_WYG_895-6a>¶
族歸重自魏冀州刺史徽五代至中軍将軍雙虎中軍¶
五代至隋左光禄大夫皇朝贈元州都督忠公仁基忠¶
公生皇銀青光禄大夫禮部尚書定襄金牙兩道節度¶
行軍大總管贈太尉聞喜憲公行儉公之曽祖也憲公¶
生皇光禄大夫侍中兼吏部尚書𢎞文舘大學士贈太¶
師正平忠獻公光庭公之王父也忠獻公生皇尚書祠¶
部員外郎贈太子賔客禎公之烈考也公天姿𢎞裕虚¶
受通理臧氏之有後於魯管氏之世(集作/代)祀於齊逺至¶
<pb:KR4h0022_WYG_895-6b>¶
之器發於岐嶷年十一以相庭推恩授家令寺丞滿嵗¶
選部銓第甲乙補太常寺主簿居先府君喪水漿不入¶
于口孺慕殆於㓕性宗門憂其死於孝禮文俯就衣服¶
外除厯華隂馮翊二郡司户叅軍轉秘書郎俄丁内艱¶
毁瘠如初禮違難江介就拜洪州司馬改太子司議郎¶
徴為殿中(集有/丞字)侍御史拜度支駕部二員外遷司勲郎¶
中秘書少監厯信饒二州刺史復徴為度支郎中其佐¶
鍾陵也領留府之重居議郎也賛計司之職暨登中䑓¶
<pb:KR4h0022_WYG_895-7a>¶
亞中秘皆兼柱下方書之任自淮而南涉江而西荆衡¶
漢沔湘中夏口半天下奥壤為都府者千數公四顓使¶
車連佩數印督課郡國調其盈虚吏禄兵食之仰給輸¶
将(一作/般)轉漕之回逺法錢牢盆之制田租口賦之差權¶
其輕重商其功利察下人之疾苦廉長吏之善否車不¶
輟鞅有勞於時其始受命也冦劇横厲三川如燬隂方¶
出師慕義助順代宗焦勞念慮命德宗以雍邸總戎賦¶
輿所㑹征繕不給有詔輟東方軍市之租移用於中都¶
<pb:KR4h0022_WYG_895-7b>¶
属受鉞之臣矜功觖望師老專利便文自營公慨然牒¶
書譏切備至嚮之廢格悉用平鐫義夫(一作/士)以之感激¶
王旅以之震躍其理信州也用寛惠誠厚輯柔所部穡¶
事滿野嘉禾(集作/生)同穎年以順成人斯洽和復其庸調¶
(四字集作復其/庸亡五千室)闢其農畊二萬畝交代之日不書于簿¶
(集作/籍)且曰吾以恤隠豈當沽美不伐之善欲盖而彰方¶
帥表理行第一増秩至正議大夫加金印紫綬其為饒¶
州属所(集作/數)代者非其人因縁權幸貪猾無状公以廉¶
<pb:KR4h0022_WYG_895-8a>¶
平頒詔條以慘怛撫痍傷四封愛戴如熱斯濯其後徴¶
拜也朝廷誅内臣修百度彌綸經費委重有司公以郎¶
吏代故相第五琦專判度支事方冀裁成九賦超賛六¶
職以美利利斯人令望日大天胡不惠以大厯七年秋¶
七月考終命於長安光德里第春秋若干以某年月日¶
歸全于萬年縣神禾原之大墓禮官博士以公處難不¶
謀其身牧人不私(一作/知)其功能固所守以行制度易嘉¶
名以旌往行禮也惟公直而温簡而文才裕於物器周¶
<pb:KR4h0022_WYG_895-8b>¶
於用靜若蓍龜動如干鏌秉是貞厲終焉節適著文集¶
十巻湓城集五巻比興属和聲律鏗然引㧞參佐皆一¶
時名士風味(集作/采)資材邁絶羣倫齒位未極為薦紳所¶
痛夫人京兆韋氏扶風太守恒之長女以大宗之家人¶
(集作/家婦)諸侯之内子衿鞶承訓籩豆助祭當室以敬睦親¶
以仁姿操卓淑音徽𢎞大盛德著於母儀惠心通于佛¶
乗五藴不入六姻是憲始封咸寧郡君後三追錫至邠¶
國太夫人有子曰均以御史大夫工部尚書尹正荆門¶
<pb:KR4h0022_WYG_895-9a>¶
節制上逰就加吏部尚書右僕射元和三年抗章入覲¶
真拜右僕射判度支加秩金紫光禄大夫由河東郡公¶
進封郇國嵗中進左僕射同中書門下平章事撫征漢¶
南臨長諸侯惟郇公直清𢎞重有文武楨幹得時大行¶
為王室輔慮善以動官脩其方賦政以惠南國宣威以¶
靖西蜀師長百工阜成中邦兵符将印焜燿章灼樹善¶
程能之績勤身體逺之用居則有猶動則有功率循風¶
訓以復(集作/履)尊大君子曰憲公忠獻公之休烈丕矩再¶
<pb:KR4h0022_WYG_895-9b>¶
世盛德屈於郎位必復之慶其在是乎初郇公之授律¶
也孝文追贈公絳州刺史其進律也順宗贈公禮部尚¶
書今皇帝永懐義方於是有左揆之命公之積慶郇公¶
之孝思可謂至矣郇以三代論譔皆上台雄文猥以通¶
舊忘其卑鄙辭則不腆庻傳信之無愧焉銘曰¶
河汾之東慶祉所鍾公相葳㽔德耀昭融矯矯節公體¶
仁修(集作/循)性乃貽後昆實禀先正太尉經武太師翼聖¶
施于儲賔執德之柄公用循良惠于二邦公有德澤宣¶
<pb:KR4h0022_WYG_895-10a>¶
于四方急病尚仁履險乗剛化被煩苦斯焉樂康吉禄¶
方摯夀堂已閟藹此家聲揚于令嗣恩崇鼎鉉績茂師¶
帥中外服勞安危注意便蕃屬任𢎞大名器孝理是覃¶
義方所自九原之中禮盛服充王三錫命禭餙宗工連¶
岡崢嶸介原穹崇陵谷有變令聲無窮¶
　　　贈吏部尚書蕭公神道碑　　張　説¶
仁以度心施物義以由道利貞孝以養志安親慈以教¶
忠有後舉四行之尤善成百代之餘慶盖得之於蕭府¶
<pb:KR4h0022_WYG_895-10b>¶
君矣公諱灌字𤣥茂蘭陵人帝髙辛之苖裔也𤣥鳥受¶
命敬敷五德白雲入房網開三面㣲子封宋樂叔君(集/作)¶
(居/)蕭氏族之始也相國下秦大夫師漢門閥之宗也大¶
齊之(集作/以)肅竹應期踐皇帝之位大梁以刃木(集作/木刃)興¶
運張天地之圖傳寳祚於一家易鴻名於兩漢青盖入¶
洛重南國之衣冠白馬朝周盛西雍之賔客公即梁宣¶
皇帝之曾𤣥孫明皇帝之孫大父南海王珣入隋封梁¶
國公纂德乾坤承靈睿哲舊邦雖改見夏鼎之時輕新¶
<pb:KR4h0022_WYG_895-11a>¶
社乃封知晉圭之必大考鈞中書舍人率更令𢎞文崇¶
賢兩舘學士學窮秘賾文標宗匠廣博幽深契神無迹¶
温良恭儉與道為徒是謂啓迪後昆而焜燿前烈者也¶
公總山河之粹氣注日月之末光心根孝友器包禮樂¶
動躡思後故口無擇言照在機前故身無擇行加以啓¶
蓬山之塞路入藏室之𤣥闗四科得㳺夏之門六藝取¶
鍾陽之雋年十八明經髙第補代王功曹王昇儲改通¶
事舍人又換内直監曵裾西苑擅文士之塲束帯東朝¶
<pb:KR4h0022_WYG_895-11b>¶
首正人之列尋以家艱去職王戎死孝時論優之閔子¶
免喪哀心未盡乃不就祥縞不徹儿筵者乆之或曰懷¶
其寳迷其國行其志約其親可乎哉公曰吾過矣不得¶
已而外除不擇官而禄仕拜國子監丞以婚姻之故出¶
為甘州司馬徙集嵐三州司馬轉渝州長史其從政也¶
及身以惠下推誠以敬上老吾老以施教㓜吾㓜以字¶
(集作/子)人執是心也何往不濟故歴佐之郡必辟陋知方¶
戎蜑變俗狼戾馴軌貪饕寡欲迎新者望風而歌來暮¶
<pb:KR4h0022_WYG_895-12a>¶
送故者計日而戀不足詩云淑人君子正是國人能長¶
人之謂也太夫人在堂有羸老之疾公因吏(集作/使)入計¶
得扶侍還京下巫峽之波上當陽之坂展轉在側殷憂¶
歴時夜(集作/席)不安枕衣不觧帶及板輿長税扶杖不起¶
子春視疾加損徒勤石建執喪悲哀自絶永淳元年八¶
月寓居懷(集作/穰)縣終於苫盖春秋五十有九(集作/七)先君¶
之服也三年有終公過時不釋聖善之喪也五十不毁¶
公戀親㓕性君子曰禮也夫可謂至也(集無/也字)矣夫人京¶
<pb:KR4h0022_WYG_895-12b>¶
兆韋氏祖雲起兵部尚書父師實秦州都督公卿令族¶
蘭杜齊芬鳯凰飛鳴始正家道珠玉秀色終髙母儀年¶
五十有四長夀元年十月逝於京師布政李奥以二年¶
二月辛卯合葬於少陵原之先塋禮也其孤嵩克戴聖¶
君以宰天下大福再成於身後湛恩廣運於泉路開元¶
十七年仲冬癸丑詔曰中書令嵩父某毓粹冲和降靈¶
辰(集作/神)象言入精㣲之奥迹登賢聖之軌位不充量道¶
足庇人松檟雖幽音徽未(集作/不)沫宜成追逺之慶俾崇¶
<pb:KR4h0022_WYG_895-13a>¶
冡宰之榮可贈吏部尚書同日詔曰嵩母韋氏門傳一¶
經行包四德才淑冠乎邦族言範光乎母師誕兹寳臣¶
作予良弼封其石窌俾承土宇之榮表以金章永閟珩¶
璜之餙可贈魏郡夫人於是建宗廟脩禮物榮君後命¶
告我前人逺哉心乎(闕/)思(集作/恩)一敬之感會也如是垂¶
裕立訓克家揚名遺愛至矣慎終備矣東武公之子孫¶
共連塋闕南城侯之夫婦同刻碑銘詞曰¶
維蕭係宗出宋之子天命齊厯河圖梁紀累帝重王雍¶
<pb:KR4h0022_WYG_895-13b>¶
容文史是生邦俊世濟其美仁義孝慈忠和庸祗文章¶
鳴鳯禮樂元龜揭館枚馬儲闈潘賈人望國華風流儒¶
雅歷佐列郡政成休問行立時法言垂後訓没而益榮¶
進位冡卿哀感有情亊傳無聲墓門松平碑自金生不¶
知千古誰逰九京¶
　　　贈户部尚書河東公楊君神道碑¶
　　　　　　　　　　　　　　　前　人¶
若夫孝在揚名忠歸令德事因感激氣概生焉時逢迍¶
<pb:KR4h0022_WYG_895-14a>¶
難勲業成焉桃李灼灼不自言於蹊逕松栢青青不受¶
令於霜雪窮獨善而無撓達兼濟而弗矜子曰君子哉¶
若人吾斯河東公之謂也公諱執一字某𢎞農華隂人¶
也司徒(集作司空按/本傳贈司徒)觀王雄之曽孫鄆州𢎞農公續之¶
孫潞州胡城公(唐宰相世系表作潞/州刺史胡城縣男)思止之子户部尚¶
書相國執柔之弟觀公侍中恭仁公之伯父也安德公¶
尚書令師道公之叔父也在隋則二代五公在唐則一¶
門三相公台輔積慶禀清明之識河嶽會靈資磊落之¶
<pb:KR4h0022_WYG_895-14b>¶
氣體剛毅深於城府緼規畧長於襟帶戱為軍陣敵國¶
之勢㓜成請學兵書長城之望早集年甫十六先君捐¶
舘七日絶飲三年泣血縞綅(見禮/記)有制儒家歎其從禮¶
柴棘加等議者憂其死孝清門(集作/明)祖德貴(集作/勢)胄能¶
貧太夫人在堂有致力之養非躬藝黍稷不以供甘㫖¶
非手樹桑麻不以薦絺纊年逾一紀勤不知勞既極安¶
親之心方展事君之節乃濯纓璜渚獻策金門干當代¶
之聖君論天下之成敗秦皇覽奏屏左右而與謀漢帝¶
<pb:KR4h0022_WYG_895-15a>¶
聞言膝前席而不覺一見㧞玉鈐倉曹再見取尚食直¶
長三見寘典設郎驟進直詞深觸權嬖為易之兄弟所¶
嫉左授伊川府果毅又上封章帝用嘉納加㳺擊将軍¶
右衛郎将歴左清道率換右衛中郎押千騎使總綂貔¶
虎(集作/武)便繁肘腋故得叶心五王(集作/朝)勘勦二豎奮飛¶
北洛推戴中宗嗣唐配天不失舊物以匡復勲拜雲麾¶
将軍右鷹揚将軍封𢎞農縣公賞未充庸且有後命贈¶
冠軍大将軍右威衛将軍進河東郡公邑二千户賦四¶
<pb:KR4h0022_WYG_895-15b>¶
百室畀之鐵劵恕其十死乂錫天馬瑞錦珠盤瑶爵文¶
綾(集作/綵文)五百縑素三千分将士以上腴(集作三王/之上腴)處五¶
等之髙列琱戈紫綬環衛於鈎陳玉瓉黄流侍祠於清¶
廟豈知釁結梁魯政回(集作/出)豔哲里克納惠而為戮萇¶
𢎞(集作/叔)成(疑作/城)周而見咎彼五績之摧頹此三黜之迍¶
躓出為常州刺史以太夫人年(集作/羸)老乞避卑濕特降¶
中㫖轉牧晉州駙馬都尉瑯琊王同皎親賢地切休戚¶
圖深安劉之策未遂鍾室之災先及吏扇分(集作/紛)獄公¶
<pb:KR4h0022_WYG_895-16a>¶
䧟闗通貶徙沁州刺史不知事仍長在夜魂九逝非北¶
首而無歸晝户重扄異南冠而同縶果能推分榮辱忘¶
懷生死人不堪其憂公不改其操乆之盡削官封放還¶
侍母梁山雨雪不隔曽(集作/曹)氏之思王畿風景來就潘¶
園之養尋而大勲不廢天道復反歸既奪之井邑起故¶
時之将軍擢衛尉卿復初封爵巖巖劒閣(集作/山)蜀之險¶
要嗷嗷飛鴈人未安居饑渴仁明輯綏凋弊又授公劒¶
州刺史蔚彼黍苖樂我膏澤内憂逺訃殞絶經(集作/逾)時¶
<pb:KR4h0022_WYG_895-16b>¶
於是摶膺星奔徒跣求路雨不接乗(集作/夜)夜(集作/身)不觧¶
纕因心通禮朝流欽德(集作/歎)有命奪情除汾州刺史知¶
團結兵馬哀訴不允金革無違中國簡稽而有備單于¶
遁逃而逺迹詔徴為凉州都督兼左衛将軍河西諸軍¶
州節度督察元(集作/伯)姓赤水軍等大使公富以農政和¶
以師律彰信蕃部赫怒軍容斷匈奴之臂磧路安而不¶
警張漢家之掖雪山開而無冦遂攝御史中丞璽書勞¶
倈縟賞稠疊乂轉(集無/此字)牧原州未發復授凉州都督改¶
<pb:KR4h0022_WYG_895-17a>¶
右衛将軍使悉如故尋移許州刺史未到以單于欵闗¶
授右衛将軍檢校勝州都督兼處置降户使懐柔以德¶
種落宜之徴還本官又兼原州都督方(集作/旋)属降户飜¶
叛河朔俶擾邉城聳蹙諸将無功强脩連率夏州按察¶
闗内羽書日夜俾遷郡牧公按甲待敵確乎不動敵騎¶
畏威竟無來掠向使迴避行於一歩則攘竊啓於萬端¶
十將耗五(集作/五耗)數年未復既而强公追媿(集作/㨗)朝端延¶
賞徴拜右威衛大将軍進檢校右金吾大将軍尋而即¶
<pb:KR4h0022_WYG_895-17b>¶
真禁衛肅然異於他日也皇上哀庻戮之不辜念邉人¶
之自孽大軍之後荆棘生焉乃命公攝御史大夫為朔¶
方元帥公剛腸嫉惡擒姦摘非(集作/罪)曩将之所彌縫宿¶
吏之所乾(集作/干)没匿贓散廪一徴百萬矯枉過正衆口¶
囂然改右衛大将軍無何復右金吾大将軍金刀更新¶
靶(集作/骲)鞘仍舊巖廊益峻徼道增清又(集無/又字)改金紫光¶
禄大夫鄜州刺史人寛吏急猶前政也享年六十有五¶
開元十四年正月二日薨于官舍闔境發喪列城望祭¶
<pb:KR4h0022_WYG_895-18a>¶
古之遺愛何以加焉天子傷之下詔曰故官某夙負名¶
義早著勲庸居内外之職備文武之任忠勤匪懈誠節¶
無渝奄焉徂殁情深悲悼可贈户部尚書歸賵成賁(集/作)¶
(喪/)有加恒數維公以孝敷聞以忠特達以幹述職以能¶
典兵凡領郡十四将軍十二再仗節鉞三執金吾一至¶
九卿二兼獨坐儼有直色(集作/道)偘無媚辭銀艾復乎舊¶
德珪爵傳乎祚膂(集作/𦙍)全志節於夷險與福禄而終始¶
諡曰忠公朝之令典也夫人新城郡夫人獨孤氏左威¶
<pb:KR4h0022_WYG_895-18b>¶
衛大将軍贈益州都督卿雲之女也婦德母儀中外師¶
範開元四載先公即穸以今十五年六月合葬於咸陽¶
之洪瀆川禮也其孤濯汪等衘恤靡訴託詞疇識感稱¶
代之垂文哀劬勞之罔極銘曰¶
堂堂楊公神宻氣雄苦身難(集作/艱)孝正國危忠落彼狡¶
童樹此帝功昔稱闗西今也河東觀王之裔珠華玉麗¶
重葉尚主三朝嬪帝韡韡七德詵詵(集作/侁侁)六藝公之亢¶
宗鬱為世濟凉鎮西土朔(集作/邦)臨北隅天子授斧(集作/鉞)¶
<pb:KR4h0022_WYG_895-19a>¶
将軍剖符青蛇入笥白獸衘珠去持玉節來執金吾轉¶
余士風(集作/𤓰士)守于鄜畤明察號神仁恩名子武都右折¶
文昌星死素盖歸飛黄泉已矣卜葬巻阿哀榮孔多尚¶
書鼓吹太守虞歌碑流雨迹松引風過獨傳(集作/封)茅土¶
長誓山河¶
　¶
　¶
　¶
<pb:KR4h0022_WYG_895-19b>¶
　¶
　¶
　¶
　¶
　¶
　¶
　¶
　文苑英華巻八百九十五¶
