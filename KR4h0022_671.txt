# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:59.024134
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷六百七十二
<pb:KR4h0022_WYG_671-1a>¶
欽定四庫全書¶
　文苑英華巻六百七十二　宋　李昉等　編¶
　節度下(刺史/附)¶
　　與于襄州(集作/陽)書一首¶
　　上(集作/與)張徐州薦薛公逹書一首¶
　　代張籍與李浙東遜書一首¶
　　上賈滑州書一首¶
　　與京西節度使刑部尚書書一首¶
<pb:KR4h0022_WYG_671-1b>¶
　　與池州李使君書一首¶
　　與宣州崔大夫書一首¶
　　與浙西盧郎中(集作/大夫)書一首¶
　幕職上¶
　　與顧記室書一首¶
　　上雍州髙長史書一首¶
　節度下(刺史/附)¶
　　　與于襄州(集作/陽)書　　　　　韓　愈¶
<pb:KR4h0022_WYG_671-2a>¶
七月三日將仕郎守國子四門博士韓愈謹再(集無/再字)奉¶
書尚書閣下夫士之能享大名顯當世者莫不有先逹¶
(集作/進)之士負天下之望者為之前焉士之能垂休光照¶
後世者亦莫不有後進之士負天下之望者為之後焉¶
莫為之前雖美而不彰莫為之後雖盛而不傳是二人¶
者未始不相須也然而千百載乃一相遇焉豈上之人¶
無可援下之人無可推歟何其相須之殷而相遇之疎¶
也以故在下之人負其能不肯謟其上上之人負其位¶
<pb:KR4h0022_WYG_671-2b>¶
不肯顧其下故髙材多慼慼之窮盛位無赫赫之光是¶
二人者之所為皆過也未嘗干之不可謂上無其人未¶
嘗求之不可謂下無其人愈之誦此言乆矣而未嘗敢¶
以聞於人側聞閣下抱不世(别本一有/出人二字)之才特立(集有/而字)¶
獨行道方而事實巻舒不隨乎時文武惟其所用豈愈¶
所謂其人哉抑未聞後進之士有遇知於左右獲禮於¶
閣(集作/門)下者豈求之而未得耶將志存乎立功而事專¶
乎報主雖遇其人而未暇禮耶何其宜聞而乆不聞也¶
<pb:KR4h0022_WYG_671-3a>¶
愈雖不才其自處不敢後於恒人閣下將求之也(集無/也字)¶
而未得歟古人有言曰(集無/曰字)請自隗始愈今者惟朝夕¶
芻米僕賃之資是急是(集無/是字)不過費閣下一朝之宴(集/作)¶
(享/)而足也如曰吾志存乎立功而事專乎報主雖遇其¶
人未暇禮焉則非愈之所敢知也世之齷齪者既不足¶
以(集作/與)語之磊落竒偉之人又不能聽焉則信乎命之¶
窮也謹獻舊所為文一十八首如賜觀覽亦足以知其¶
志之所存焉(集無/焉字)愈恐懼再拜¶
<pb:KR4h0022_WYG_671-3b>¶
　　　上(集作/與)張徐州薦薛公逹書¶
愈聞士有已未逹而逹人者大夫意寧實之哉小子誠¶
其人今言則無故過濡恩惠思以極報之謂也伏惟閣¶
下仁義風天下任帝室宏竒名譽之美刑政之威化道¶
(集作/導)之事使四方無聲色之娛(集作則無四/方聲色之娛)金帛之富¶
車服之制以從之(一無此/三字)則亦稱顯位雍容暇豫而(一/作)¶
(於/)又何求則可以取特逹不覊之士奉之以非常之禮¶
俾耀名天下答天子鴻恩側見河東薛公逹年二十有¶
<pb:KR4h0022_WYG_671-4a>¶
六抱驚世之偉材發言挺志夐絶(集作/抜)天秀服仁食義¶
融内光外直剛簡質與世不常想其升朝廷議凛瑩氷¶
玉隱慝潜姦滅心鑠謀然今尚幽塞未光&KR0802;(集作/彌非)縮銛¶
利靜(集作/靖)居河洛惟髙公之清風驅馬千里文以為贄¶
求拜華軒公則見之矣(集作/以)遇采(集作/未)甚厚懼左右者¶
不明喜蔽能善黷視聽不以今之譽言(九字集作黷/聽不令之言)故¶
小子忘懼激憤獻此惟公明之夫垂纎餌溟泉冀吞舟¶
之魚則疎施薄禮天下取特逹之士亦難大夫其裁之¶
<pb:KR4h0022_WYG_671-4b>¶
　　　代張籍與李浙東遜書¶
日月前某官某謹東嚮再拜寓書浙東觀察使中丞李¶
公閣下籍聞議論者皆云方今居方伯連帥之職坐一¶
方得(集作/能)專制於其境内者惟閣下心事犖犖與俗輩¶
不同籍固以藏之(集作/於)胷中矣近者閣下從事李協律¶
翺到京師籍於李君友也不見六七年聞其至馳徃省¶
之問無恙外不暇出一言且先賀其得賢主人李君曰¶
子豈盡知之乎吾將盡言之數日籍益聞所不聞籍私¶
<pb:KR4h0022_WYG_671-5a>¶
獨喜常以為自今已(集作/以)後不復有如古人者於今忽¶
有之退而自悲不幸兩目不見物無用於天下胷中雖¶
有知識家無錢財寸步不能自致今去李中丞五千里¶
何由致其身於其人之側開口一吐出胷中之竒乎因¶
飲泣不能語既數日復自奮曰無所能人乃宜以盲廢¶
有所能人雖盲當廢(集有/棄字)於俗輩不當廢於行古人之¶
道者浙水東七州户不下數百萬不盲者何限李中丞¶
取人固當問其賢與不賢不當計其盲與不盲也當今¶
<pb:KR4h0022_WYG_671-5b>¶
盲於心者皆是也若籍自謂獨盲於目爾其心則能别¶
(集作固/能計)是非若賜之坐而問之其口固能言也幸未死¶
實欲一吐出(蜀本有心/中二字)平生所知見閣下能信尚置(蜀/本)¶
(作/致)之於門耶籍又善於(集作/為)古詩使其心不以憂衣食¶
亂(集有/也字)閣下無事時一致之座側使跪進其所有閣下¶
憑几而聽之未必不如聽(集作/聆)吹竹彈絲敲金擊石也¶
夫盲者業專於藝必精故樂工皆盲籍倘可與此輩比¶
並乎使籍誠不以蓄妻子憂飢寒亂心有錢財以濟醫¶
<pb:KR4h0022_WYG_671-6a>¶
藥其盲未甚庶幾復見天地日月目得不廢則自今至¶
死之年皆閣下之賜也閣下濟之以已絶之年賜之以¶
既盲之視其恩輕重大小籍宜如何報也閣下裁之(集/無)¶
(之/字)度之籍慙靦再拜¶
　　　上賈滑州書¶
愈聞儒服者不敢用他藝(蜀本/作術)干進又惟古執贄之禮¶
竊整頓舊所著文一十五章(集作/首)以為贄而喻所以然¶
之意於此曰豐山上有鐘焉人所不可至霜既降則鏗¶
<pb:KR4h0022_WYG_671-6b>¶
然鳴蓋氣之感非自鳴也愈年二十有三讀書學文十¶
五年言行不敢戾於古人愚故(集作/固)泯泯不能自計周¶
流四方無所適歸伏惟閣下昭融古之典義含和(蜀本/作華)¶
發英作唐徳元(集作/臣)簡棄詭說保任皇極是宜小子刻¶
心竦慕又焉得不感而鳴哉徒以獻策閣下方勤行役¶
且有負薪之疾不得稽首軒堦遂拜書家僕(集作/童)待命¶
於鄭之逆旅伏以小子之文可見於十五章之内小子¶
之志可見於此書與之進敢不勉與之退敢不從(集作/退)¶
<pb:KR4h0022_WYG_671-7a>¶
進退之際實惟閣下裁之¶
　　　與京西節度使刑部尚書書¶
月日客有昌黎韓愈者謹再拜上書閣下布衣之士身¶
居窮約不借勢於王公大人則無以成其志王公大人¶
功業顯著不借譽於布衣之士則無以廣其名是故布¶
衣之士雖甚賤而不謟王公大人雖甚貴而不驕其事¶
勢相須其(文粹/作而)先後相資也今閣下為王爪牙為國藩¶
垣威行如秋仁行如春戎狄棄甲而逺遁朝廷髙枕而¶
<pb:KR4h0022_WYG_671-7b>¶
不虞是豈負大丈夫平生之志願哉是豈負明天子非¶
常之顧遇哉赫赫乎洸洸乎功業逐日以新名聲隨風¶
而流宜乎讙呼海隅髙談之士奔走天下慕義之人使¶
或願馳一傳或願操一戈納君於唐虞收地於河隍然¶
而未至乎(一作/於)是者亦蓋有其說云(集作蓋亦/有說云)豈非待¶
士之道未甚厚遇士之禮未甚優請粗言其事閣下試¶
詳而聽之夫士之來也必有求於閣下夫以貧賤而求¶
於富貴正其宜也閣下之財不可以徧施於天下在擇¶
<pb:KR4h0022_WYG_671-8a>¶
其人之賢愚而厚薄等級之可也假如賢者至閣下乃¶
一見之愚者至不得見焉則賢者莫不至而愚者日逺¶
矣假如愚者至閣下以千金與之賢者至亦(集作/又)以千¶
金與之則愚者莫不至而賢者日逺矣欲求得(集作/待)士¶
之道盡於此而已矣欲求士之賢愚在於精鑒博採之¶
而已矣精鑒於已(集有/也字)固已得其十七八矣又博採於¶
人百無一二遺者焉若果能(集作/行)是道愈見天下之竹¶
帛不足(蜀本有/以字)書閣下之功徳天下之金石不足(蜀本/有以)¶
<pb:KR4h0022_WYG_671-8b>¶
(字/)頌閣下之形容矣愈也固布衣之士也生七歲而讀¶
書十三而能文二十五而擢第於春官以文名於四方¶
前古之興亡未嘗不經於心也當世之得失未嘗不留¶
於意也嘗(集作/常)以天下之安危在邉故六月于邁來觀¶
其師及至此都徘徊而不能速去者誠恱閣下之義願¶
少立於堦墀之下(集作/際)望見君子之威儀也居十日而¶
不敢進謁者誠以左右無先為容也懼閣下以衆人視¶
之則殺身不足以滅恥徒悔恨於無窮故先陳此書序¶
<pb:KR4h0022_WYG_671-9a>¶
其所以來之(集有/之字)意閣下其毋以為狂而以禮進退之¶
幸甚(集本疊/幸甚字)韓(集無/韓字)愈再拜¶
　　　與池州李使君書　　　　　杜　牧¶
景業足下僕與足下齒同而道不同足下性俊逹堅明¶
心正而氣和飾以温慎故處世顯明無罪悔僕之所禀¶
濶畧疎易輕微而忽小然其天與其心知邪柔利已偷¶
茍讒謟可以進取知而不能行之非不能行之抑復見¶
惡之不能忍一同坐與之交語故有知之者有怒之者¶
<pb:KR4h0022_WYG_671-9b>¶
怒不附已者怒不恬言柔舌道其盛美者怒守直道而¶
違已者知之者皆齒少氣銳讀書以賢才自許但見古¶
人行事真當如此未得官職不親形勢㓗㓗小(集作/少)輩¶
之徒也怒僕者足以裂僕之腸折僕之脛知僕者不能¶
持一飯與(集作/資)僕僕之不死已幸况為刺史聚骨肉妻¶
子衣食有餘乃大幸也敢望其他然與足下之所受性¶
固不得伍列齊立亦抵足下疆壠畦畔間耳故足下憐¶
僕之厚僕仰足下之多在京城間家事人事終日促束¶
<pb:KR4h0022_WYG_671-10a>¶
不得日出所懷以自曉自然不敢以輩流間期足下也¶
去歲乞假自江漢間歸京乃知足下出官之由勇於為¶
義向者僕之期足下之心果為不謬私自喜賀足下果¶
不負天所付與僕所期向二者所以為喜且自賀也幸¶
甚幸甚夫子曰吾少也賤故多能鄙事復曰不試故藝¶
聖人尚以少賤不試乃能多能有藝况他人哉僕與足¶
下年未三十為諸侯幕府吏未四十為天子廷臣不為¶
甚賤不為不試矣今者齒各甚壯為刺史各得小郡俱¶
<pb:KR4h0022_WYG_671-10b>¶
處僻左幸天下無事人安榖熟無兵期軍須逋負諍訴¶
之勤足以為學自强自勉於未聞未見之間僕不足道¶
雖能為學亦無所益如足下之才之時真可惜也向者¶
所謂俊逹堅明心正而氣和飾以温慎此才之可惜也¶
年四十為刺史得僻左小郡有衣食無為吏之苦此時¶
之可惜也僕以為天資足下有異日名聲績業光于前¶
後正在今日可不勉之僕常念生百代之下未必為不¶
幸何者以其書具而事多也今之言者必曰使聖人微¶
<pb:KR4h0022_WYG_671-11a>¶
旨不傳乃鄭𤣥輩為注疏(集作/解)之罪僕觀其所觧釋明¶
白完具雖聖人復生必挈置數子坐於游夏之位若使¶
𤣥輩解釋不足為師安得聖人復生如周公夫子親授¶
微旨然後為學是則聖人不生終不為學假如聖人復¶
生即亦隨而汨(一作/滑)之矣此則不學之徒好出大言欺¶
亂常人耳自漢以降其有國者成敗廢興事業蹤跡一¶
二億萬青黄白黒據實控(集作/空)有皆可圖畫考其來由¶
裁其長短十得四五足以應當時之務矣不似古人窮¶
<pb:KR4h0022_WYG_671-11b>¶
天鑿𤣥躡於無踪筭於忽微然後能為學也故曰生百¶
代之下未必為不幸也夫子曰三人行必有我師焉此¶
乃隨所見聞能不亡失而思念至也楚王問萍實對曰¶
吾徃年聞童謡而知之此乃以童子為師耳既參之於¶
上古復酌之於見聞乃能為聖人也諸葛孔明曰諸公¶
讀書乃欲為博士耳此蓋滯於所見不知適變名為腐¶
儒亦學者之一病僕自元和以來以至今日其所見聞¶
名公才人之所討論典刑制度征伐叛亂考其當時參¶
<pb:KR4h0022_WYG_671-12a>¶
於前古能不忘失而思念亦可以為一家事業矣但隨¶
見隨忘隨聞隨廢輕目重耳之過此亦學者之一病也¶
如足下天與之性萬萬與僕相逺僕自知頑滯不能苦¶
心為學假使能學之亦不能出而施之懇懇欲成足下¶
之美異日冀受足下之教於一官一局而無過失而已¶
自古未有不學而能垂名於後代者足下勉之大江之¶
南夏候鬱濕易生百疾足下氣俊胷臆間不以悁忿是¶
非貯之邪氣不能侵慎隂(一作/防)是脫大醉繼飲其他無¶
<pb:KR4h0022_WYG_671-12b>¶
所道牧再拜¶
　　　與宣州崔大夫書¶
某再拜閣下以徳行文章有位於明時如望江漢見其¶
去之呇天洸汪澶漫不知其所為終始也復自開幕府¶
已來辟取當時之名士禮接待遇各盡其意後進㓗㓗¶
以節業自持者無不願受閣下廻首一顧舒氣快意自¶
以滿足今藩鎮之貴土地兵甲及生殺與奪在一出口¶
終日矜髙與門下後進之士權得失去就分寸銖黍(一/作)¶
<pb:KR4h0022_WYG_671-13a>¶
(兩/)間多是其人也獨閣下不自矜髙不設塹壘曲垂情¶
意以盡待士之禮然後知後進㓗㓗以節業自持者無¶
不願受閣下廻首一顧舒氣决意自以滿足此固然也¶
非敢茍佞其詞以取媚也不知閣下俯仰延遇之去就¶
幣帛筐篚之多少飲食獻酬之和樂各用何道閑夜永¶
日三五相聚危言峻論知與不知莫不願盡心於閣下¶
夀考福祿祝之無窮牧雖不肖則亦千百間其一人數¶
也鹿鳴宴羣臣詩曰既飲食之復實幣帛筐篚以將其¶
<pb:KR4h0022_WYG_671-13b>¶
厚意然後忠臣嘉賔得盡其心矣吉日詩曰宣王能慎¶
微接下無不盡心以奉其上焉自古雖尊為天子未有¶
不用此而能得多士盡心也未有不得多士之盡心而¶
得樹功立業流於歌詩也况於諸侯哉夫子曰君子疾¶
沒世而名不稱司馬遷曰自古富貴其名磨滅不可勝¶
紀靜言思之令人感動激發當寐而寤在飢而飽伏希¶
閣下濬之益深築之益髙緘鐍之益固使天下之人異¶
日奉閣下之徳不替今日則為宰相長育人材興起教¶
<pb:KR4h0022_WYG_671-14a>¶
化國朝房杜姚宋不足過也某於流輩無所知識承風¶
望光徒有輸心効節之志今謹錄雜詩一巻獻上非敢¶
用此求知蓋欲導其志無以為先也徃年應進士舉曾¶
投獻筆語亦䝉亟稱於時今十五年矣於頑懵中為之¶
不已矣(集作/乆)於其事(一有/不字)能不稍工不敢再錄新述恐¶
煩尊重無任惶懼某再拜¶
　　　與浙西盧郎中(集作/大夫)書¶
牧頓首再拜牧年二十六由校書郎入沈公幕府自應¶
<pb:KR4h0022_WYG_671-14b>¶
舉得官凡半載既非生知復(集作/亦)未渉人事齒少意銳¶
舉止動作一無所據至於報効施展朋友與㳺吏事取¶
捨之道未知東西南北宜所趨嚮此時郎中一顧(一本/有而)¶
(字/)憐之手擕指畫一一誘教叮寧纎悉兩府六年不嫌¶
不怠使牧無大過而粗知所以為守者實由郎中之力¶
也去歲乞假路由漢上員外七官以牧嘗獲知於郎中¶
惠然不疑推置於肺腑(集作/肝)間牧恃郎中之知亦敢自¶
道其志公私謀議各悉所懐一俯一仰如乆而深者久¶
<pb:KR4h0022_WYG_671-15a>¶
欲資郎中員外之為階級逺干尊重欲望收䘏䑛筆伸¶
紙以復踰於三四因曰既階級矣爰(集作/步)欲升堂與排¶
闥而入者事不同日式微詩曰何其處也必有與也言¶
必有仁義與我所以處而不去也進退計忖不宜得罪¶
今敢謹寫所為文一十四首編為一巻繼進於後愛之¶
不倦為之不已不至於工今以為獻無任慙惶然特為¶
進說之端非敢因此求知不勝攀戀惕懼之至牧再拜¶
　　幕職上(此非/郡幕)¶
<pb:KR4h0022_WYG_671-15b>¶
　　　與顧記室書　　　　　　　徐　陵¶
吾伏事天朝本非舊𨽻殿下殊恩逺垂薦拔故常戰戰¶
慄慄甘心痛謹庶其愚老無負明據近者既居臺轄惟¶
務奉公去年正月十五日尚書官大朝元凱既集丞郎¶
肅然忽有陳慶之見陳暄者㡌簪釘額絛布裹頭虜袍¶
通踝胡靴至膝直來郎座遍相排抱或坐或立且歌且¶
詠吾即呼舎吏責列不答而走反為憾恚妄相䧟辱至¶
六月初遂作盲書便見誣謗聖朝明鑒悉知虚罔惟云¶
<pb:KR4h0022_WYG_671-16a>¶
吾取徐樞為臺郎南司檢問了不窮推承訓劾為信言¶
致成隳免此事寃枉天下所無吾市徐樞宅為錢四萬¶
任人市估文勝歴然不䝉申理見枉虚巧二者樞是故¶
少府卿鱗之子鱗殞身侯景之役又為西臺所贈兖州¶
左衛官位甚髙未知其子何忝郎署魏晉之前如為又¶
逺宋齊以降其例甚多如徐愛阮佃夫之子可不得郎¶
官耶紀文卿公向璡皆為列棘豈冗雜曹郎乎三者樞¶
入身梁朝解褐岳陽王小府墨曹承聖時為故敬常晉¶
<pb:KR4h0022_WYG_671-16b>¶
安王諷席文墨具存陜西官爵乃多浮濫更補臺郎不¶
為勝擢未知何忽推宅貨官四者徐領軍節度自啓樞¶
為郎勅付選序吾既不啓據又不為選職所可相闗止¶
是得中侯相聞為呈啓而已以此見罪一何寃濫吾昔¶
在承華是弟所悉行年六十無復儕儔非意餘生忽此¶
誣謗堯有驚於讒說孔將惑於拾塵雖復聖主機明不¶
能委照殿下徳髙兩獻風美二南億兆歸心衣冠有託¶
乆願通啓披訴聖明伏見軍戎(一作/戎機)多務所以不敢祈¶
<pb:KR4h0022_WYG_671-17a>¶
冐弟與吾逰眷烝(一作/亟)廻星紀故人如此寧不矜歎耶¶
侍言有便云何且為啓聞一䝉神鑒照其枉直方殖幽¶
泉無恨灰壤伏覲謁帝承明緒言多次服矜遺老曲賜¶
湔濯則殿下前時妄澤匪復偏私遂吳良延薦之恩無¶
王丹所舉之謬吾得方辭武騎永附梁賔雖魏(疑作/愧)家¶
丞庶呈秋實緣弟深眷故此敬憑干謁非宜益懐悚慨¶
徐陵白¶
　　　上雍州髙長史書　　　　　李　嶠¶
<pb:KR4h0022_WYG_671-17b>¶
八月十五日三原縣尉趙國李嶠謹再拜奉書明長史¶
(一作長/史明公)執事嘗聞諸師曰易稱君子或出或處蓋君子¶
與(一作/以)時消息從道汙隆故其處則閉重𤣥坐虚白龍¶
盤鳳跱(一作/峙)桂郁蘭芬下生川嶽之氣上發星辰之象¶
其出則摛景光吐文質風雲相召日月争明撫八翼而¶
登太階提七星而酌元氣夫然故終始享吉進退利貞¶
今嶠當休明之期權去就之分滄州宻邇未貞嘉遁之¶
名(一作/爻)閶闔洞開不列亨衢之步顧嘗希仕尺寸徇祿¶
<pb:KR4h0022_WYG_671-18a>¶
升斗僮僕之與鄰趨走之為使婆娑塵垢之下踸踔藩¶
籬之際區區短懷亦云可見矣抑貧賤實難降志顛沛¶
不可違仁是用終夜九廻一朝三省懼斯言之或玷將¶
細徳之為累至於有文無害之政得玉䘮寳之談服以¶
周旋庶乎聞逹然以守其愚直任此拙難(一作/艱)入門無¶
為言之侣出谷罕求聲之援生平琴曲唯以下調相哀¶
疇昔朋逰詎有中人見識誠不幾乎幽蘭芳蕙實有愧¶
乎枯木朽株自獲忝微班預聞賤事佩紛綸之雅訓承¶
<pb:KR4h0022_WYG_671-18b>¶
肅穆之清塵有日矣亦曾越嚴序趨下風希口吻之芳¶
音候眉宇之陽氣而堂上百里鬷明無撤器之因門下¶
三年毛遂乏處囊之地雖願披心膽欲進欵誠雲漢逾¶
邈風流遂逺夫客果有能(或作客/至不孤)不孤(或作/果有)彈劒之石¶
士實難盡誰知執矢之工此昔人所以慷慨於神交慇¶
懃於知已者也伏惟君侯日門翔照天池撫翼厨開銘¶
鼎庭列歌鐘吐亹亹之言植堂堂之望河陽春樹開四¶
照於詞林洞庭秋水清九流於心鏡若夫標置度量權¶
<pb:KR4h0022_WYG_671-19a>¶
衡物理蕭公畫策不深(一作/探)𢎞逺之規孟子持籌未極¶
精微之數粤若啟(一作/登)金閣排玉堂利見九五差蹤二¶
八或奏昌言伏丹地(一作/墀)而心啓或(一作/乃)廽天奬立(一/作)¶
(憑/)紫樞而自逸南宫秘署出入生光西京神輔指麾成¶
俗固已羽儀振鷺黼藻羣龍者焉下走家本燕南君侯¶
昔臨趙北負書懐刺方致維桑之禮賁帛翹車行(一作/幸)¶
枉錯薪之駕愷悌之慈允洽敷腴之好不忘洎解褐中¶
林易農下邑希光東壁猶是貧女舊鄰激水西江非復¶
<pb:KR4h0022_WYG_671-19b>¶
逹人前惠鄙賤(一作/陋)之質未改提奬之恩巳别昔時薑¶
桂早因得地而生今兹桃李翻以無言受棄豈非時亨¶
其㑹命基(一作/塞)其通者乎今餘秩無幾解巾有日便當¶
斂襟初服收拙後塵何去何從罷龜策之臧否自開自¶
落任天地之榮枯宜其巻舌吞聲滅形削跡不干執事¶
之紀無煩左右之聽徒恨勤誠累歲而丹慊不通服道¶
彌年而白頭成諺所以低廽(一作/徊)岐路杼軸蓬心搦翰¶
操觚而不能自已者也夫引徃納來江海所以深廣損¶
<pb:KR4h0022_WYG_671-20a>¶
上益下乾坤所以光大是故虚已之求有屈位而伸道¶
汎接之愛或開懷而受物若乃崇峻宫垣扃鑰閫奥使¶
屬睇之目隔愈深而照窮仰止之心限彌髙而望絶仰¶
(一作/御)賓以之失位篲客以之亡(一作/無)門將恐慕義之夫¶
思為黄鵠之舉企景之客不作真龍之逰願君侯垂古¶
人之風申國士之分假其白璧之契接以黄金之言不¶
忽當年要之卒歲則重如熊掌府中饒敢(一作/取)義之賔¶
輕若鴻毛節下有徇生之士矣敢薦狂斐(一作/妄)惟君侯¶
<pb:KR4h0022_WYG_671-20b>¶
擇焉嶠再拜¶
　¶
　¶
　¶
　¶
　¶
　¶
　文苑英華巻六百七十二¶
