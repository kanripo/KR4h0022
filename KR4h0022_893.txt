# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:09.337512
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷八百九十三
<pb:KR4h0022_WYG_893-1a>¶
欽定四庫全書¶
　文苑英華巻八百九十三　宋　李昉等　編¶
　職官一¶
　北省一¶
　　齊黄門侍郎盧思道碑一首¶
　　唐紫微侍郎贈黄門監李乂碑一首¶
　　右散騎常侍徐堅碑一首¶
　　　齊黄門侍郎盧思道碑　　　張　説¶
<pb:KR4h0022_WYG_893-1b>¶
有齊黄門侍郎范陽盧公諱思道字子行涿州人也其¶
先姜姓世胙東海别為盧氏家于北燕自漢世中郎将¶
植至侍中陽烏徴君之子禀天靈傑承家令軌清明虚¶
又磊落標竒志不詭隨行不苟合遊必英俊門無塵雜¶
至於求已勵學奥道覩探思若泉涌文若春華精微入¶
虚無變化含(集作/合)飛動斯固非學徒竭才仰鑚之所逮¶
也事齊歴散騎侍郎以翰林直中書中廢復進至給事¶
黄門侍郎待詔文林館武平末天子緫兵禦冦太子監¶
<pb:KR4h0022_WYG_893-2a>¶
國于晉陽公留綜宫朝兼典樞宻及皇輿敗績於外而¶
百寮蕩析於内公節義獨存侍從趣鄴告至行賞授儀¶
同三司入周除御正上士定省歸郡郡人祖英伯作難¶
公脅在其旅幽都既平玉石将燎頼元帥宇文公舉以¶
舊有令聞引謁因命草露板立就駭其麗異其敏釋於¶
齊斧之下楫于郡士之上除掌教上士隋髙祖為丞相¶
也遷武陽太守以母老乞觧職優詔許之後復徴為散¶
騎侍郎奏内史郎事隋開皇六年春秋五十有二終於¶
<pb:KR4h0022_WYG_893-2b>¶
長安反葬故里凡更臣三代易官十七再降一免二去¶
職八平除擢遷者四而已公處屯安貞賦詩頽飲視得¶
失蔑如也臨難無懾在黜無愠危不去主仕不違親休¶
明有賔禮之盛顛覆無淪胥之禍其大雅者歟夫禮義¶
損益公能言之故與熊安生詳定齊禮三墳五典公能¶
讀之故與薛道衡侍學諸后公國華人望光照鄰邦故¶
所居之朝應對賔客脩辭抗議允執其中故青𤨏黄縑¶
二代咸掌大名之下豈誣也哉昔仲尼之後世載文學¶
<pb:KR4h0022_WYG_893-3a>¶
魯有游夏楚有屈宋漢興有賈馬王揚後漢有班張崔¶
蔡魏有曹王徐陳應劉晉有潘陸張左孫郭宋齊有顔¶
謝江鮑梁陳有任王何劉沈謝徐庾而北齊有温邢盧¶
薛皆歴代(集作/應世)翰林之秀者也吟咏情性紀述事業潤¶
色王道發揮聖門天下之人謂之文伯於戱國有校家¶
有塾禄位以勸風雅猶存然千數百年群心相尚竟稱¶
者若斯之鮮矣才難不其然乎然則飛黄虚騁百轡遺¶
路鷦(一作/鵾)鵬天運萬翼無階文士擅名當時垂聲後代¶
<pb:KR4h0022_WYG_893-3b>¶
亦云乎才力之絶衆故爾開皇以來百三十餘載天賛¶
唐德生此多士公之𤣥孫曰藏用濟羙文館重禄黄門¶
永惟衣冠子孫邑里多改先人封樹嵗乆将平乃假詞¶
菲才刋石表襚庻乎涉齊地者不薪柳惠之隴過邢山¶
者無惑子産之墓至矣乎盧氏之子其用心也逺矣銘¶
曰¶
彧彧黄門實天生德才盖一世榮聞四國文王既沒文¶
在人𢎞公為宗匠當朝與能龍躍春霽鳯鳴朝昇或頌¶
<pb:KR4h0022_WYG_893-4a>¶
或變或雅或承理以神合聲以妙徴髙視睢渙與君代¶
興人之云亡十有一紀斯文未䘮施于孫子新作豐碑¶
德音不已¶
　　　唐紫微侍郎贈黄門監李乂神道碑¶
　　　　　　　　　　　　　　　蘇　頲¶
世穪李公德為範言為師行為則事為程於戱彼之四¶
者吾以一貫及值緝熈之運懷廣大之業天下謂之登¶
相國踐台司竟而此位不躋亦公之譽(一作/助)也若季孫¶
<pb:KR4h0022_WYG_893-4b>¶
何訪不對者宣尼季子可法以書者文仲夫如是故聞¶
其風志其道粤未量已公諱乂字尚眞趙房子人也伯¶
人侯曇裔孫侍書勁十一世孫自咎繇虞臣老𣆀周史¶
純嘏之烈清華其冠曽祖彦愽振威将軍光州固始令¶
祖惠明弋陽西曹椽熊州司倉書佐父大智閬州新政¶
令公貴達追贈濟州刺史以昭孝焉北臨代有恒岳東¶
注彭有泫水(漢地理志趙泫/氏縣有泫水)豈恒之寳泫之精矣何竒¶
士之不乏而我公誕生歟公㓜而閔凶弱不好弄十一¶
<pb:KR4h0022_WYG_893-5a>¶
從學極奥研幾十二属詞含商咀徴中書令薛元超謂¶
人曰此子必負海内盛名十九郡舉茂才䇿第考功郎¶
劉思立一見又如之調補潞州壺闗婺州武義尉覊雲¶
逸而在泥蟠也秩滿詣選吏部侍郎蘇味道偉藏噐而¶
嗟韞櫝也特受藍田尉又䇿髙第累遷乾封萬年尉雍¶
州長(一作/刺)史薛季㫤視事咨謀推誠悦服主畫諾而班¶
詔書也擢為監察御史厯殿中侍御平而不頗踈而(一/作)¶
(則/)不漏與御火令黄門監漁陽公承㫖鞠偽發姦除惡¶
<pb:KR4h0022_WYG_893-5b>¶
刑以矯末禮以教中有若决婺潰癰焚符破璽景龍中¶
葉靜能諂諛媚妬權勢傾人自謂金鼎可期羽衣而立¶
功劾奏其僻中宗原而宥之不肖者懼不仁者逺無何¶
加朝散大夫遷尚書司勲左司二員外右司郎中中書¶
舍人立義起草司言揮翰盖閑練而芳蔚也遂兼長(一/本)¶
(作長兼按歐陽修書南齊海陵王墓銘題長兼中書/侍郎謝晀撰南北史多有此名盖當時兼官之稱)昭¶
文館學士雲龍待問天馬成歌羣士躍鱗繄公稱㫖太¶
子上即位檢校吏部郎中正闗鍵端也持刀尺審也建¶
<pb:KR4h0022_WYG_893-6a>¶
是無撓翕然有聲二嵗遷黄門侍郎加銀青光禄大夫¶
進爵中山郡開國公食邑二千户四嵗轉紫微侍郎掌¶
制數月兼刑部尚書明年正除檢校尚書校郡國考績¶
凡二嵗古之邁迹垂憲選賢與能多矣抑揚者或齟齬¶
為心塞黙者或籧篨為貌介無不執執則嫌於偏柔無¶
不通通無惡於善士君子患也公列近臣居常伯則不¶
然秉彛德徹乗(一作/垂)理錯綜平枉梧按倫省忠而公信¶
而順謀始而作慮先而動明可照肝膽精可析毫芒議¶
<pb:KR4h0022_WYG_893-6b>¶
必當而刑不放也故邦釋令典公敷大猷粗舉凡矣聖¶
人迪謨訓書簡册惟文乎公掌司綍握鈆槧典可常而¶
史不隠也聖人鞠師旅繕甲兵惟武乎公賦其車蒐以¶
器居有禮而用有神也聖人訊法約疇事省惟清乎公¶
削煩苛節更筭著諸令而便於宜也聖人核臧否甄黜¶
陟惟明乎公差九牧區五等措諸枉而舉於直也夫文¶
武以序清明以成斯事體大與時偕行行之我公則無¶
遺矣嗚呼我公何不夀矣明靈罔恤闇忽而殂享年六¶
<pb:KR4h0022_WYG_893-7a>¶
十開元丙辰嵗仲春癸酉薨於京師宣陽里第旒冕震¶
悼衣冠痛惜秦里奚鄭子産烏足擬哉制贈公黄門監¶
絹布三百疋米粟三百石以賻之太常考行曰貞宜矣¶
公每誡其子師於薄葬有子寧等五人並喪過乎慼奉¶
遵先㫖不敢隳廢韋賢業儒竟遷魯國杜預知禮自表¶
邢山故寧等以其夏丙中卜葬長安細柳原東北望帝¶
京二十有五里償其志也柩既引户部尚書東平畢構¶
少府監吳郡陸餘慶散騎常侍扶風馬懐素黄門侍郎¶
<pb:KR4h0022_WYG_893-7b>¶
清河崔泰之洎紫微侍郎武功蘇頲祖於延年門外舉¶
觴言曰不還故鄉達也别於此路窮也孰云中山寧厥¶
后土非此公之為慟吾誰慟乎服馬悲鳴而不前行人¶
涕泣而相向僉以頲者公稱知我我謂之甥固嘗揮斤¶
見期必使刋石為亊頲則不佞曷於是重相泣謂曰我¶
軰見中山弗𡨕𡨕墮行弗察察從政弗執利邀寵弗夸¶
毗耀榮無躁求無苟得結友朋義也誨子弟仁也薦賢¶
畏其知聞善若已出急於病讓於夷輕於財重於施廼¶
<pb:KR4h0022_WYG_893-8a>¶
中山之度矣所著文集成六十巻五言之妙一變乎時¶
流便清婉經綸宻緻猶樂簫韶工黼黻也至於心凝風¶
味神嬉景華奕碁不孤絃酌相伴樂然有地貴豈在人¶
奈何則亡不可復見因更為長慟俾愚叙之黄門監漁¶
陽公盧公居世有閑散之任與公有范張之宻强學偉¶
詞盖撰其實也遂作頌云¶
龍德周史龜文漢相鼎鼐遞襲簮纓相望常山之英泫¶
水之精代稱不乏人惟特生(其/一)鯉趨成訓敦詩閱史鴻¶
<pb:KR4h0022_WYG_893-8b>¶
漸于磐陟遐自邇蹔勞州郡俄拾青紫王佐之才一日¶
千里(其/二)髙遊省門近侍軒墀守位以正行已無私無私¶
伊何惟忠是効以正伊何臨事不撓(其/三)八座爰踐三階¶
未陟如何不臧景命云極中夜嬰癘崇朝孔亟縱壑摧¶
鱗靡霄墜翼(其/四)如水之清如玉之貞如衡之平如鏡之¶
明應享年以介夀何短晷之先傾晉喪名臣兮羊公見¶
哀於武帝鄭有遺愛兮尼父掩泣於僑卿(其/五)歸無途兮¶
往不返嵗将晏兮逝水逺(一作/彌逺)南山南河往不返可奈¶
<pb:KR4h0022_WYG_893-9a>¶
何日運星廻天長地乆旌芳宣懿無非舊友(其/六)¶
　　　故光禄大夫右散騎常侍集賢院學士贈太子¶
　　　少保東海徐文公神道碑　　張九齡¶
夫物之所宗也莫善乎德行道之以明也莫先乎文學¶
人倫以具體為(一作/者)難世業以濟羙為貴有能兼之者¶
其(一有/在字)東海公乎公諱堅字元固其先東海郯人永嘉¶
之後仕業南國因家呉興焉隋氏平(一作/縣)陳徙族(一作/楚族)¶
入雍今為馮翊人也原其伯繄平水土實佐文命偃王¶
<pb:KR4h0022_WYG_893-9b>¶
行仁義大啓徐方因國保姓克昌厥後逮乎漢魏間出¶
仁賢十二代祖晋江州刺史順德簡侯寧至五代祖梁¶
直閣将軍慈源侯整整生陳始安太守綜綜生隋延州¶
臨眞令方貴方貴生唐果州刺史孝德孝德生唐西臺¶
舍人贈禮部尚書齊𥅆出入六朝載祀數百文武冠冕¶
存歿光靈訓子克家謀孫必復賢風儒行世有其人公¶
即尚書府君之元子也生而濬(一作/峻)發黙識經藝粤自¶
童齓則善文言時先府君為沛王侍讀公之岐嶷聲振¶
<pb:KR4h0022_WYG_893-10a>¶
平臺王聞而延佇與之談議授簡能賦博奕惟賢門客¶
府寮深所厭服奄遭不造十四而孤祖母金城郡君姜¶
太夫人念其聰異誨以志學公遂刻勉詣心精微磅礴¶
九流激昻三變景倩㓜露實頼愍孫令伯大成抑由祖¶
母上元中遭姜太夫人喪哀幾㓕性制則從禮有感斯¶
絶無聲常淚服闋州辟秀才其年登科觧巾補汾州叅¶
軍事部送邉糈至于定襄軍使王本立素重公才署為¶
管記書奏謀筭悉以咨之坐耀鋒芒未嘗肯綮尋而換¶
<pb:KR4h0022_WYG_893-10b>¶
雲陽尉萬年主簿親累出為楊府功曹振鱗将摶載躍¶
京轂垂(一作/乗)翼逺逝有聲東南俄遷太子文學時秘閣¶
群籍大抵訛謬有勑召學士詳定公實在焉為之刋緝¶
巻盈二萬時輩絶倒伏其博逺尋與李嶠等撰三教珠¶
英書成奏御拜司封員外尋加朝散大夫即拜郎中稍¶
遷給事中以公代及文史詞不失舊雖居鎻闥尚比纒¶
(一作/墨)牽遂除中書舍人君子曰舜之官人也二年勑公¶
修則天聖后實録及文集等絶筆中宗嘉之璽書敦慰¶
<pb:KR4h0022_WYG_893-11a>¶
賜爵慈源縣子賚物五百叚旌良史也遷刑部侍郎(一/作)¶
(郎/中)加秩銀青光禄大夫轉禮部侍郎兼判户部(一有侍/郎二字)¶
公乆踐朝廷累登省閣舊章必練即事無疑雅不煩文¶
深得大體雲䑓髙議以此歸之進封縣伯食邑五百户¶
兼昭文館學士受詔與天竺僧菩隄流至(一作/志)譯寳積¶
經及柳冲等同脩姓氏系録三教寳眞萬族有倫亟見¶
成矣太平公主内秉國權駙馬武攸暨外收人望命公¶
至第拒而不行惡夫佞也景雲初今上夷亂主鬯東朝¶
<pb:KR4h0022_WYG_893-11b>¶
宫相四員時難其選二以宰臣兼領一則天子故人任¶
良兩宫(一作/物官)實在公矣遂除右庻子兼崇文舘學士修¶
史如故進爵東海郡公食邑二千户遷右散騎常侍以¶
本官兼黄門侍郎尋而即眞禄賜同三品爵崇五等道¶
茂兩宫利君謀身舉代皆譽又以刪定格令承恩進爵¶
二等公請回授叔父齊荘帝用懐之遂封荘為長城縣¶
子天下義士莫不激昻(一作/節)焉侍中岑羲公之姻婭與¶
其聮事深自危懼求典閑司以逺祗悔遂改太子詹事¶
<pb:KR4h0022_WYG_893-12a>¶
迨羲禍敗地絶嫌疑先是不交定王及此不昵岑氏見¶
炎莫附思患預防信逹人也復以親累出為絳州歷永¶
蘄棣衢四郡山川公位(一作/立)楚夏異齊(一作/同)公政不易¶
宜教以因俗德化歸厚人共由之開元中㑹同京師遷¶
秘書監無何轉國子祭酒皇帝乩(古籍/字)古崇訓開堂集¶
儒以公才學元長命登首席遂令集賢殿修撰又除右¶
常侍以公為學士副丞相燕公知院事綢繆顧問日月¶
獻納渥恩尤及少有其比上将柴于岱宗詔公草其儀¶
<pb:KR4h0022_WYG_893-12b>¶
注定禋(一作/礼)祀之位廣配類之儀博文約禮或設或革¶
言出而人伏事立而天從時義逺矣及禮畢承恩特加¶
光禄大夫時置十銓公在分掌程不愆素且無遺才公¶
既賛相謨猶從容諷議大鍾必諫(一作/鍊)温樹不言啓沃¶
盡規(一作/知)實致君於堯舜死生有命空比德於老彭享¶
年若干以開元十七年龍集已已五月丁酉薨于長安¶
攽政里之私第聖人震悼君子稱嗟翼日有詔褒贈太¶
子少保贈物若干叚粟若干石特遣(一作/降)中使内侍伊¶
<pb:KR4h0022_WYG_893-13a>¶
鳯祥弔祭而别賜布帛若干端疋俾鴻臚少卿元(一作/源)¶
復監䕶葬事官給鼓吹儀仗太常考行曰文君子曰仁¶
而愛人敏而好學家有榮業紹其弓冶國有大事脩其¶
典章諡之曰文不亦宜乎以其(一作/某)年終甲子與夫人¶
故南陽郡夫人合葬于萬年縣之少陵原之先塋禮也¶
公寛裕有禮温良能斷智出于象(一作/事)外樞得其環中¶
德之積也厚名之立也大故起自黄綬累踐赤墀五省¶
(一作/府)推髙連州得最事将時並位(一作/名)與才偕莫之夭¶
<pb:KR4h0022_WYG_893-13b>¶
閼也至於升堂入室探㣲覩奥動有禮樂之運言有雅¶
頌之聲是惟無作作則萬物(一作/其)和而八音備矣盖嘗¶
注史記修晉書續文選大隠傳及有文集三十巻皆咨¶
於故實博於遺訓古今通變河漢共(一作/其)髙或藏名山¶
或昇天府亹亹然各得其所嗚呼文仲沒而其言立子¶
産終而遺愛存公則備焉宜受戬糓保乂厥後代代守¶
之有子曰峻嶠㟴等才以雅著孝以特聞學茂交曽之¶
科㫖詞雄祖考之風格備暦清貫皆立能名三賢德聲¶
<pb:KR4h0022_WYG_893-14a>¶
方賈氏無愧累葉儒訓與班門孰多咸瞿瞿如皇皇如¶
昊天不追終身積痛永舊撰實勒諸墳道僕從述者之¶
後敬而伸之乃為銘曰¶
舜命益虞疇功帝俞偃王文教代集(一作/及)通儒光華鼎¶
閱(一作/伐)出入秦呉門多長者君其最乎(其/一)曽是好學果¶
行洵羙日就(一作/龍)鱗成風積鵬起黄綬覆簣朱門方軌¶
宫籍正人朝稱良史(其/二)三入承明五遷外郡道有出處¶
心齊喜愠帝思啓沃國尚師訓屢獻箴規偏承顧問(其/三)¶
<pb:KR4h0022_WYG_893-14b>¶
居常有異慱而無惑綿蕝孫通詮衡叔則為龜為鏡立¶
言立德故不憖遺左右王國(其/四)悼興旒冕哀結衣簮官¶
供羽仗士惜人琴已矣終古平生德音松枝挂劒碑字¶
生金(其/五)¶
　¶
　¶
　¶
　文苑英華巻八百九十三¶
