# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:09.290916
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷八百九十二
<pb:KR4h0022_WYG_892-1a>¶
欽定四庫全書¶
　文苑英華巻八百九十二　宋　李昉等　編¶
　王爵三¶
　　涇原主帥南川郡王贈司空劉昌神道碑一首¶
　　武陵郡王馬公神道碑一首¶
　　南平郡王髙崇文神道碑一首¶
　　　故四鎭北庭行軍兼涇原等州節度支度營田¶
　　　等使開府儀同三司檢校尚書右僕射使持節¶
<pb:KR4h0022_WYG_892-1b>¶
　　　涇原諸軍事涇州刺史兼御史大夫上柱國南¶
　　　川郡王贈司空劉公神道碑　權德輿¶
惟南川郡王諱昌字公明貞師于安定十六嵗嵗直鶉¶
火夏五月甲子寝疾病考終命制詔襚以司空印綬而¶
弔祠法贈(集作/賻)稱焉於是内子諸孤宗姻家老盡誠信¶
於内從事大吏倫侯亞旅展匍匐於外叶志㑹事拂龜¶
露蓍象數皆得以條陳纖微必蒙於可報以冬十月丁¶
酉還眞宅於京師其原禮也公之先彭城人楚元王交¶
<pb:KR4h0022_WYG_892-2a>¶
之後䕫國公𢎞基之族孫也大王父全慶皇汴州别駕¶
王父逹徐州長史父庭玉試太常卿贈徐州刺史三代¶
醇靜不躋豐禄故天爵覆露發祥於公公角犀鷰頷魁¶
岸碩大思謩泉深盛氣陽(禮記作揚/註讀為陽)休清明以虚受荘¶
重而强立禀於端誠之謂義發於慮憲之謂仁(集有/顯字)揚¶
天聲之謂武節修方任之謂文事再居陪卿三佐列藩¶
以宫尹中執法以騎省亞丞相冬官宗伯比踐六職再¶
受鉞而一撫封列王爵而食眞賦終於端右餙以論道¶
<pb:KR4h0022_WYG_892-2b>¶
其初守商丘授彭城下濮陽(闕/)寧陵釋陳圍復梁地(集/作)¶
(野/)皆急病肆力威功自著起沮傷以奮擊化匡駭為休¶
寧其守不可㧞其功不可遏投難而智勇俱殖酣戰而¶
竒正合發兵法曰有必勝之将書曰存亡在所用其信¶
然乎始從河南(集作/東非)節度張介然東討林胡殺畧居多¶
次從宋州刺史李岑扞城半嵗劇賊遁去又從臨淮王¶
光弼汧國公勉每用上効揚于軍鋒洎劉司徒𤣥佐始¶
擁節旄錫宣武之號以族属勲力賈餘勇無前凡希烈¶
<pb:KR4h0022_WYG_892-3a>¶
之自寧陵走汴走蔡以至于死皆公之為貞元三年以¶
偏師八千承詔䕶塞亦既旋斾俾營甸圻有尤違者連¶
斬以狥天子壮其忠槩未幾徴還沃心前席饗醴命宥¶
建行師之節制自禀新書分上相之賦輿留屯便地明¶
年正月進律作藩彤弓𤣥甲物采備厚因六郡之氣俗¶
用十連之教理入覲宣室請城平凉屹為巨防乃拓故¶
地而乂險走集以禦冦徙邑居以便人夷墝埆而制井¶
疆斬荆棘以列逵市貨力具舉農戰交修邉闗棄地宴¶
<pb:KR4h0022_WYG_892-3b>¶
然富殖長㓜養老沛然生聚隣有墜師者濟之棄甲者¶
納之凡涇人之所未習者皆優為之涇土之所未産者¶
皆茂遂之昆夷攝(一作/懾)讋爟火訖息彼西土軌道繄吾¶
謀實然理命不忘於信實遺章備見其忠悃年止於六¶
十五未極夀寵皇帝之所以恤然加等良有以焉夫人¶
吳國夫人陸氏柔嘉綢直婦道明備長子殿中侍御史¶
贈潁州刺史均教忠能仕不幸蚤夭嗣子右威衛騎曹¶
叅軍士涇慤善有馴行與支子右衛率府兵曹叅軍士¶
<pb:KR4h0022_WYG_892-4a>¶
傪洎士良及士和等以德輿嘗受面命類涇人聲詩馨¶
香始終其傳信也熟将篆樂石載徴菲詞中郎二碑竊¶
善頌於無愧春秋五例冀終義於後經銘曰○亹亹南¶
川得時經武大君有命式是西土西土濯征衆心成城¶
夀甲琱戈涇師以貞隼旗鷩冕涇俗以寧肆厥忠力秉¶
兹義程凡在五符至於白徒制為田廬亦有賈區寔墉¶
寔畝交賛令圖嘉生油油比屋愉愉昔誓偏師士皆致¶
果如使臂指可蹈水火孰云危事决勝在我狂猰内訌¶
<pb:KR4h0022_WYG_892-4b>¶
惡氣濛濛濁河而南或守或攻陳壁既㨗夷門乃通時¶
惟南川實冠群公乃分兵符乃鏤彛器服物昭庸天休¶
兹至勞勤心力𢎞大功利師則嚴終公惟盡瘁智氣𡨕¶
𡨕發揚昭明下平水土上助神靈輅葆參差丘封崢嶸¶
立此堅石於昭厥聲¶
　　　武陵郡王馬公神道碑　　　熊執易¶
大唐将軍能扶賛神武斬艾不王者曰太尉扶風王薨¶
二十二年而長子蔚州牧御史大夫武陵王鉞自朔易¶
<pb:KR4h0022_WYG_892-5a>¶
歸葬于萬年銅人原貞元戊寅嵗五月六日克定焉禮¶
也嗚呼自代宗末洎今上貞元(二字一作/第三元)二紀之間所¶
求乎髙明昌盛之家伯仲肯構之力而能保勲烈於上¶
繼事業於下包前慶以滋大食舊德而日新者蔚州有¶
焉公諱某字某其先茂陵人在堯舜揖讓之盛則庭堅¶
作士而五刑五流克明伯益作虞而草木鳥獸咸若在¶
殷周質文之極則造父啓風(疑作/封)而秦始大宣孟作忠¶
而晉蕃衍此其泉源之奥焉洎炎靈反動伏波為漢室¶
<pb:KR4h0022_WYG_892-5b>¶
天柱文教中興南郡為孔門(一作/聖)木鐸此其祖宗之表¶
焉在皇朝松安嶲鄯四府都督隴右節度加郿鄜三州¶
刺史右武左武二衛大将軍扶風公食邑千户贈光禄¶
卿府君諱正會公之曽祖也左司禦率府兵曹叅軍贈¶
太子少保府君諱晟公之皇父也四鎮北庭涇原鄭潁¶
等節度使開府儀同三司尚書左僕射知省亊兼御史¶
大夫扶風郡王贈司徒太尉府君諱璘公之烈考也於¶
戯在𤣥宗時太尉仗劒萬里建績二府實獵邉陲振揚¶
<pb:KR4h0022_WYG_892-6a>¶
公閫塞外諸蕃莫不内侮盖神貺靈慶公生伊西寔忠¶
精是感也在肅宗時太尉乃唱大義以踰絶域提一旅¶
以應王師既清西夏乃定有洛功盖郡帥勲在二京公¶
與母弟績戀于大荒來寧上國覩兹盛業寔勲烈有嗣¶
也在代宗時太尉乃總大兵居上将載雲旗控朔陲旄¶
頭銷于舁糓蟻聚遁于虎落業揮而載氣讋戎旃火烈¶
其威金聲方革北敵不敢邇邉者十年公實耳目旌門¶
手足閨壼萬鍾之賦自我以財成七校之雄多予以暢¶
<pb:KR4h0022_WYG_892-6b>¶
遂寔父蠱裕而天寵浹内行積而公議歸也故公自初¶
命四遷至太子左賛善大夫歴光禄少卿左驍衛将軍¶
從祖司徒節制太原奏綂中軍兵馬拜左衛将軍武陵¶
王尋加御史丞丁内艱起復右衛将軍兼雲州刺史大¶
同軍使遷代州刺史石嶺鎮北兵馬使代北軍使為本¶
道所請復将中軍兼御史大夫遷蔚州刺史横野軍使¶
代北都知兵馬使嗚呼公之致身也以言乎天性則挺¶
竒表於勁俗叶嘉慶於神州狥國可以彰忠克家可以¶
<pb:KR4h0022_WYG_892-7a>¶
明孝以言乎朝容則階貴冑以綂環衛著通籍以履周¶
行仍朱户可稱赫翼宸居是謂嚴重以言乎邦正則本¶
慈惠以撫三郡導滋殖以厚萬人乗塞寝柝智也告終¶
罷市仁也以言乎戎律則盡瘁以被乎戰陣戮力以承¶
其師帥書功在代郊(一作書功/代從叛)可不曰勇哉啓手足歸¶
全可不曰果哉總衆美而可覆恤平昔其故(一作/如)在方¶
(一作/藹)有茂實諗無媿辭夫人南陽郡樊氏故侍御史衢¶
州别駕晁之女之死之歎母天莫移嗣子前汾州平遥¶
<pb:KR4h0022_WYG_892-7b>¶
尉澹次泳湘漸汭深免喪之哀心目皆瞿長女歸濮陽¶
吳曽次服沙門之教次歸汝南周邕泊㓜女三人婉稚¶
年以室處公之令弟皓右神武軍将兼御史中丞禀天¶
䇿以警紫垣綂禁旅而環黄屋貞忠一德向力帝家存¶
沒永違茹哀天壤次晞前太常寺奉禮郎次曄前揚州¶
參軍並耀𢎞文館明經盛矣夫光禄之威憺西陲少保¶
之道髙齊俗太尉之神扶聖祚君侯之惠敷朔郊将軍¶
之忠衛宸極君子曰田宗三王彼可全矣石氏萬石我¶
<pb:KR4h0022_WYG_892-8a>¶
何謝焉嗚呼非夫人明柔慈愛孰撫吾室非愛弟仁厚¶
忠肅孰昌吾族而諸孤能承佐先軌懼隕厥問周爰叔¶
父之仁㫖載王景行之遺烈敢稽代緒以表道周銘曰¶
□将星有耀燭天煌煌武庫多材我宗最良在昔光禄¶
登壇保疆乃擁節旄以扼河湟左袵畏慕右地雄張降¶
及司徒其道大彰遭德孔艱致命一匡既復區夏乃軌¶
豺狼彤弓專征元戎啓行實倡九牧以定四方賢哉長¶
嗣居焉廟堂庸勲是承父子皆王再秉龍韜中軍以揚¶
<pb:KR4h0022_WYG_892-8b>¶
出援魚符北地周康古人有言遏逸前光令子罔愆繼¶
序不忘精騰魄復天望地藏髙墳揭然豐碑在旁雨露¶
既濡松栢蒼蒼獨有代功著于縑緗¶
　　　南平郡王髙崇文神道碑　　韋貫之¶
唯聖奉天刑奮神武振起隆平之運者非得臣無以成¶
其業唯賢抱英略任艱難垂鴻不朽之績者非偶聖無¶
以展其材故欲理之主興則佐命之臣出天人之際厥¶
有明之(一作/祗)應期感發若合符契皇唐十一葉明天子¶
<pb:KR4h0022_WYG_892-9a>¶
受位将懲禍于四方天錫以忠武之臣登翊鈞衡賛揚¶
威烈此聖賢相遇者以其天人合發之運歟侯誰膺之¶
則南平王其人也公諱崇文其先齊太公之胄自敬仲¶
得姓而望於渤海及容止(齊髙止/字子容)奔燕或家於范陽今¶
則為幽潞人也奕世以禮義傳家法至公七葉無分居¶
異財化行於鄉黨開元降制使存慰及旌表門閭者咸¶
至於再曽祖藝朝散大夫試汴州長史祖䕫試梁州司¶
馬贈梁州都督考行暉正議大夫試懐州别駕贈户部¶
<pb:KR4h0022_WYG_892-9b>¶
尚書咸晦名垂裕慶不在其身公鍾天之靈發地之秀¶
膺時之傑起聖之期㓜觀儒書不屑章句雅尚義節制¶
存功名遂學兵鈐習騎射術窮秘要藝擅國能天寳末¶
安史之難因投筆硯事平盧軍偏禆隨鎮淮右寳應中¶
代宗避亂陜服公從戎師父赴難行營扈蹕還京䇿勲¶
居最其後智光之稱亂隂晉靈曜之俶擾大梁崇義之¶
負固襄漢常卒(疑作/率)别部為前鋒功冠諸軍累官執金¶
吾太常貞元初始授陳許節度都侯及領所部隨韓全¶
<pb:KR4h0022_WYG_892-10a>¶
義鎮長武城神䇿淮南陳許浙右四軍同戍公總其侯¶
奄之任臨下簡肅士衆悦而歸之尋加開府儀同三司¶
始受蒲璧啓封渤海五年敗犬戎於寧州軍師書勲授¶
節制之號公亦遷職而進封為王及全義還朝委以留¶
務四遷至御史中丞十四年遂為長斌大使卒伍貫于¶
素𨽻紀律明於先令劃壤為寨風塵不驚徹田為糧榛¶
荒盡闢訖五六載昆夷不敢東顧邊城晏閉二十一年¶
就遷御史大夫自至德已還天下多壘擁旄守土者至¶
<pb:KR4h0022_WYG_892-10b>¶
五十餘鎮每主帥就世将吏有得其柄者多假衆怗力¶
以求代襲朝廷每不得已因而命之是嵗也西蜀戎師¶
相國韋公其佐劉闢将踵武前事乃拒詔命逼脇使臣¶
圍逼梓潼爭㨿劒門之險今上深惟宿弊将一戎衣以¶
正四方謀於廟堂宰臣杜公黄裳賛定其䇿因薦公可¶
任大事元年正月拜工部尚書右神䇿行營節度總䕶¶
諸将便道南征公之在鎮繕甲兵勵士卒常如待敵及¶
奉詔而至即日進路三革五刃無不完具前軍剋劒閣¶
<pb:KR4h0022_WYG_892-11a>¶
遂觧重圍危城載邑失地全復即授東川節制轉兵部¶
尚書左丞奮師敗衂之餘當芟夷焚爇之後拊廵創痏¶
懷輯逋離敷愷悌之仁起常傷之氣義勇爭奮羸餓者¶
來蘇賊衆退保鹿頭我師進至羅江縣相拒半舍自五¶
月至於仲秋小戰則小利大戰則大利奪其險要挫其¶
鋭氣賊乃堅壁不敢爭鋒然而憑髙阻深綿亘十里我¶
攻彼守衆寡相懸候便宜曠嵗月則傷財留費稽我靈¶
誅乃表請濟師以圖大舉及軍繼至則分命勇鋭入其¶
<pb:KR4h0022_WYG_892-11b>¶
心腹絶其餱糧介於連壘之中而軍焉且俾申諭前詔¶
開約降之路其大将仇良輔等執送闢子方叔及婿蘇¶
强率(一作/衆)四萬餘人束手候(一作/俟)命公乃俘二孽以獻¶
釋将卒之縛復授以兵俾還龍壘無彼我之虞軍吏咸¶
有獻疑謂非受降之道公曰彼逆以廹兇威父母妻子¶
為其刼質今既窮歸貫死夫何懼哉遂使降衆先驅連¶
營旅進闢率餘黨奔於西山公遣大将髙霞寓酈定進¶
以輕騎追捕及位(疑/)于陽(二唐書/作羊)灌田闢弃馬投江二¶
<pb:KR4h0022_WYG_892-12a>¶
将倒㦸而出之遂擒以至械送闕下行獻告之禮而戮¶
焉公入成都申嚴禁令無敢侵掠市不改肆農不易畝¶
百姓感悦如霽重隂而熈愛日也又以天子恩澤布于¶
一方脅從詿誤者咸宥其罪斬賊将邢泚以狥曰莫如¶
此偽効誠欵隂持兩端三軍接龢如振塵埃而濯江漢¶
也粤以十月遷檢校司空領全蜀十有三州外逹諸蠻¶
成泉安武(一作/撫)賜實封三百叚(本傳/作户)封南平王侍從之¶
臣紀功篆石建碑于鹿頭之下盖今相國裴公之詞斯¶
<pb:KR4h0022_WYG_892-12b>¶
為不朽矣是役也師人貨費皆仰給有司量估僦直歸¶
于幕府凡計緡百四十餘萬其用未半而冦難平主者¶
請私贏公曰有土實可以奉軍國財非所宜隠盡命列¶
上歸之縣官時蜀之府藏竭無以賞功佐吏請重税編¶
户公曰恩未及而遽徴歛人将不堪但命閲簿書籍逋¶
責得以備用甿不益賦(闕/)無敢欺公常欲斥西戎復凉¶
隴自居益部亟以急病為請願守邉陲天子壮其忠且¶
将附以一面之寄乃授相印仗鉞於邠京西諸軍都受¶
<pb:KR4h0022_WYG_892-13a>¶
綂制邉城動洽威惠故以不約而信不令而嚴居三嵗¶
戎政允理将朝於京既而有疾猶扶强首路則以展軨¶
効駕而大病至焉以元和四年九月二十有五日薨于¶
官享齡六十有四軍府哀慟如喪親戚皇情震悼不聽¶
朝者三冊贈司徒賵以米粟布帛有加常等禮官考行¶
諡曰威武明年正月二十日葬我司徒南平王於萬年¶
縣設奠於國門之外百官成位弔哭以送君臣之義厚¶
矣哀榮之禮備矣夫人董姓汝州長史同彌(一作/珍)之女¶
<pb:KR4h0022_WYG_892-13b>¶
正位中閫佐佑仁賢翟茀未榮鵲巢空在春秋三十有¶
一以大厯十有四年五月一日終元和三年追封郇國¶
洎兹啓殯淮右從公于居嗣子金紫光禄大夫行思王¶
傅上柱國上谷郡開國公食邑二千户士政次子檢校¶
秘書監兼御史中丞士榮季子左衛率府胄曹參軍士¶
明漸漬義方事由忠孝保持門户克纉家聲君子知南¶
平之業為不忘矣惟公氣勇烈行易直内器劒距外不¶
矯餙其治戎也持重有節制信賞以勸之明罰以齊之¶
<pb:KR4h0022_WYG_892-14a>¶
嚴不近苛竒必合(一作/含)正每臨敵制變勵如猛獸(一作/鷙)¶
迅如風雨啓行助雷霆之威斷後保阿山之阻故攻無¶
不剋守無不固其牧人也使之蠶而衣稼而食不奪其¶
時不竭其力載其清净一與休息故不能親舉而濳飲¶
其得蜀川隆富首冠藩服我以功而居有之是宜保尊¶
榮安暇豫矣然而不屑寵利狥國損躬振髙風激時弊¶
子文逃禄去病辭第訂之於我彼何𤨏細四紀事軍旅¶
百戰成勲庸遭逢盛明升受鼎鉞有賢人可大之業張¶
<pb:KR4h0022_WYG_892-14b>¶
聖后神武之威獨立一時我無慙德自廽餙南藩作扞¶
西鄙朝廷以之倚仗四國以之瞻仰貪亂稔禍者竊視¶
惕息徹其邪謀嗚呼天不憗遺奪我何速公之冡嫡以¶
貫之常學斯文謬掌書命授以不刋俾傳信詞採遺烈¶
於世家無慙實録奉孝思之誠託有愧當仁式表新阡¶
永昭神道銘曰○幽朔之都浸遼鎮碣氣象盤鬱英靈¶
峻發克生南平挺為人傑㓜秉忠壮蹈兹武節韜畧懸¶
觧藝能貫(疑作/冠)絶天寳季嵗安史猖獗爰執干櫓遂從¶
<pb:KR4h0022_WYG_892-15a>¶
征伐屢僨豺牙頻探虎穴勲名克樹爵禄有列惟天因¶
人惟人奉天惟賢希聖惟聖資賢靈命隂隲有開必先¶
自昔多難方隅擅權操兵襲位四紀之年光爍我后雅¶
斷精堅将致武訓俾夫頑遷蠢爾庸蜀負險專地帝謂¶
南平總戎為帥式遏亂畧輔成吾志南平秉鉞如火烈¶
烈取彼兇孽獻于天闕式其怙亂必寘夷㓕萬邦震驚¶
九截荒札樂土全蜀任雄一方南平蒞止匪居匪康我¶
懷急病整守西疆帝庸嘉信于邠斯鎮受委戎綂登榮¶
<pb:KR4h0022_WYG_892-15b>¶
相印鼎餗方餁干戈未衅任重道逺時行運窮舟移巨¶
壑日下髙舂摧藏壮氣惻愴遺忠縟禮歸厚明思有融¶
哀哀令嗣克孝惟終篆記樂石昭明世功奮乎千載式¶
是英風¶
　¶
　¶
　¶
　文苑英華巻八百九十二¶
