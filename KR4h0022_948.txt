# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:12.257315
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷九百四十九
<pb:KR4h0022_WYG_948-1a>¶
欽定四庫全書¶
　文苑英華卷九百四十九　宋　李昉等　編¶
　職官十一¶
　　葛郎將威徳墓誌一首　臧羽林墓誌一首¶
　　劉驃騎海賔墓誌一首　梁冠軍慎初墓誌一首¶
　　閻金吾用之墓誌一首　馬將軍實墓誌一首¶
　　　贈郎將葛君墓誌　　　　　張　說¶
公諱威徳字某曰(集無/此字)葛氏本梁國寧陵人也因遷徙¶
<pb:KR4h0022_WYG_948-1b>¶
今居京兆涇陽縣父寳未仕早世公室無陶白之資朝¶
無金張之援不承過庭之訓不漸鼔篋之術而能奮飛¶
喬木獨㧞深濟冨忠孝而由已善射馭而聞天早以武¶
藝妙選供奉每扈逰别館侍蹕禁林何甞不左發五豝¶
傍連雙兎嵗乆拜元城府左果毅都尉尋加上柱國入¶
陪内伏思馬期才出典外軍握兵之要所謂白珪(集作/桂非)¶
特逹青雲自致者也其用未展其生有涯神功二年某¶
月日終於東都私第殯於北邙山之原夫人太原郡太¶
<pb:KR4h0022_WYG_948-2a>¶
夫人郭氏從夫有禮以子而貴開元八年十一月薨於¶
京師之脩真里有子福順克家用孝開國推(集作/惟)忠泣¶
風樹之無追痛榮禄之不逮哀戚之情上感餙終之澤¶
下流窀穸有期祖奠將設有詔贈右驍騎(集作/衞)郎將開¶
元九年二月七日合塟於長安縣龍首鄉禮也鬱鬱宰¶
樹蒼蒼墓田恐佳城之見日秘銘石於重泉詞曰¶
都尉武逹夫人禮封令徳髙行譽偶榮(集作/名)雙自古迄¶
今仁賢同盡唯傳忠者(集作/孝)餘慶不冺¶
<pb:KR4h0022_WYG_948-2b>¶
　　　羽林大將軍臧公墓誌銘　　李　邕¶
夫纒兵者㝢内所苦用武者朔漠所懸粤若董戎三軍¶
司帥萬里未易為也是以累戰必勝所謂興國每守必¶
固所謂扞邉英雄歟忠公歟不然曷以分命山河書勲¶
竹帛者也公諱某字某莒人也其先周公之祚𦙍自僖¶
伯哀伯正詞魯史太傅太守理迹漢朝克揚厥休不冺¶
于代所從来逺矣公即隋銀青光禄大夫海州㧾管上¶
柱國東海公府君之曽孫皇朝請大夫靈州長史上柱¶
<pb:KR4h0022_WYG_948-3a>¶
國襲東海公寵府君之孫皇朝散大夫原州司馬贈銀¶
州刺史上柱國徳府君之子少而習書長而事武特禀¶
間氣雅伏(一作/持)大名暗合孫呉自比管樂移家共用乃¶
出孝首公用仁足以子人崇義足以開物弱冠應穿葉¶
附枝舉擢弟授長上再遷果毅都尉三除即將加銀青¶
光禄大夫莅歴單于安比靈勝洮鄯安東七州都督䕶¶
擁旄豐安河源莫門朔方朔州平虞六軍經畧節度營¶
田大使三入羽林大將軍加冠軍大將軍上蔡縣開國¶
<pb:KR4h0022_WYG_948-3b>¶
公至若設竒兵勦勍敵智出人境事揚天聲經之三邉¶
倐忽四紀舉無遺䇿動有成功雖李牧十年武侯五月¶
罔足以議及乎此禁旅直嚴更遏周墻之禍明增鉄障¶
之安國又何加焉自頃卧疾時扶力强飯嘗以匃奴未¶
滅家國所讎長吟朔風太息秋序嗚呼陵谷者地之險¶
有時而遷日月者天之光有時而異况於人乎風瘵彌¶
留以開元十七年八月二十二日薨于平康里之私第¶
時春秋六十有八親友揮淚朝廷歎息逝川歸海長城¶
<pb:KR4h0022_WYG_948-4a>¶
復隍悲夫以明年七月卜地於白鹿原禮也嗣子定逺¶
將軍前左驍衞翊府左郎將兼檢校左監門衞中郎將¶
上柱國敬亷次子中大夫前安北都尉上柱國希莊三¶
子前左金吾衞中侯賜紫金魚袋上柱國公四子前左¶
司禦率府長史賜紫金魚袋内供奉上柱國奉忠五子¶
前殿中省進馬上柱國敬泚等並棘風茹茶薤露泣栢¶
號天自毒負土空寃用紀石銘將符竹簡自承訪舊逺¶
託馳誠亊梗槩於豐碑情辛勤於絶筆其詞曰¶
<pb:KR4h0022_WYG_948-4b>¶
周公錫𦙍魯國因名矢魚興諌納鼎飛聲家傳禮樂代¶
有賢英才子間出武功特興提兵北壘救敗西鄙保界¶
七州彌曠四紀無堅不䧟無强不却三邉風清萬里雲¶
廓謀慮縱横威名昭灼物莫能又運何以長邉也不幸¶
人之云亡風沙未息松栢已行哀哀孝思冥冥泉壤髙¶
山或遷其詞爰(疑作/妥)仰庶石銘之可託或蒿里之無爽¶
　　　驃騎大將軍劉公墓銘　　　穆　員¶
公諱海賔彭城人也祖滔皇朝散大夫徐州别駕父𤣥¶
<pb:KR4h0022_WYG_948-5a>¶
銀青光禄大夫澤州刺史公以義俠聞于汧隴之間洎¶
天下兵興以身許國累功百戰全生萬死歴官十七政¶
至于開府儀同三司御史中丞樂平郡王食實封五千¶
户充涇原節度兵馬使建中初逆將劉文喜竊涇州叛¶
皇上以神武肅毅齊一四海欲使亂臣賊子作誡于涇¶
六月興戎群帥奔命前事之日公挈長子光國度文喜¶
將叛而不攴也始以奏請造于帝庭敷露姦慝陳獻忠¶
欵期以父子為其膏肓上撫而還之嗚呼天地啓公之¶
<pb:KR4h0022_WYG_948-5b>¶
謀果有雷電之誅假于光國之手梟磔文喜獻其元于¶
蠻夷之邸城池師旅與功全焉天子御正殿朝百辟引¶
公父子同日封拜公拜驃騎大將軍左驍衞大將軍依¶
前兼御史中丞又賜實封一百五十户封光國五原郡¶
王是時軒陛之下龍驤虎賁之士相賀且勸不旬時而¶
名布天下宿衞中禁為王爪牙後二年長安有朱泚之¶
亂公與故大尉叚秀實約曰公為曹沫我為荆卿期以¶
一劔而復大駕故公先機而發有害其成叚公與公是¶
<pb:KR4h0022_WYG_948-6a>¶
日并命君子謂二公之死千古如生(一作萬/古如今)時建中四¶
年十月十日享年六十有二明年鑾輅還宫於公有未¶
及下車之詔追贈太子太保又賜實封五百户所以賵¶
禭之品禮極數殫而宸衷群望猶未之塞先是淮夷叛¶
命光國東征厥後王事龜筮差池未叶盖不遑五月同¶
盟之㑹者七年于茲矣貞元七(一作/六)年六月四日夫人¶
鴈門郡太夫人田氏夀若干棄養于東都安國光國衘¶
恤卜兆得北邙山之南原西逺國門三十許里乃以日¶
<pb:KR4h0022_WYG_948-6b>¶
月有時之亊請于居守吏部尚書杜公公列狀以聞而¶
餙終之典如初禮十月乙卯太保公之䘮至自京師十¶
月已已啓太夫人之殯壬申遷而合祔焉夫人承夫以¶
禮訓子以義享其豐報鍾慶於身然而太保有命代之¶
勲寵位未半光國有日躋之孝色飬遽違各從其䇿不¶
極其分悲夫光國以太子詹事兼御史中丞襲樂平郡¶
王充東都防禦左廂兵馬次子某試太常卿清國太子¶
通亊舎人潤國未仕皆大夫之特也光禄繼忠襲貴終¶
<pb:KR4h0022_WYG_948-7a>¶
以哀報願奉不朽銘之墓門其詞曰¶
赫赫太保自天降忠見危致命有終有始佐戎于涇涇¶
帥不龔父心子手震踣元兇皇家中否大盜遘逆偉哉¶
叚公與我同徳將滅妖彗載清宸極天之方稔運奪其¶
力悠悠青史異代悽惻抑抑夫人率禮無違夫忠子孝¶
寵禄由之九原何許雙劔同歸鼔吹晨發霜清風咽生¶
榮死哀加等備物于嗟後人無忘忠烈¶
　　　冠軍大將軍檢校左衞將軍開國男安定梁公¶
<pb:KR4h0022_WYG_948-7b>¶
　　　墓誌銘　　　　　　　　　前　人¶
公姓梁氏諱慎初字智周其先安定烏氏人髙祖曰(集/無)¶
(此/字)冝春郡公諱某當隋末䘮亂豪傑並興(集作/王)其宗人¶
師都雄據朔方自號梁王置百官以宜春為宗正有唐¶
貞觀初梁亡梁(集無/此字)冝春首謀率其黨來降拜金紫光¶
禄大夫右金吾大將軍衞贈凉(集作/梁)州牧梁州生左千¶
牛衞(集無/此字)諱叔裕千牛生太子司議郎諱穆之議郎生¶
頓邱令名犯肅宗廟諱頓邱生公少孤家貧落魄不得¶
<pb:KR4h0022_WYG_948-8a>¶
就經學既冠有勇力以弧矢為事性嚴簡直方不苟合¶
於時博物(集無/此字)渉史書一(集無/一字)覽歴代成就山川地形¶
攻守竒正之術已而天寳末凾夏冦亂西平王哥舒翰¶
之守潼關也公上書論兵勢且勸深壁不戰以挫賊鋒¶
西平異之命居戱(集作/越)下表授左武衞胄曹四遷至左¶
衞郎將時賊臣當國而與幕府不恊公曰難將至矣遂¶
間行而南無何西平潰敗公嘗善祁(二唐書/作岐)國公魯炅¶
炅方守襄鄧乃徃從之表遷右羽林中郎將屢以果銳¶
<pb:KR4h0022_WYG_948-8b>¶
(一作/敢)為軍前鋒而搴旗䧟堅者四五敷奏岐下帝甚嘉¶
之録前後功超拜左衞軍加號冠軍封鶉觚縣開國公¶
既拜命而告人曰徒以蠢爾材力遭亂乗勢以獲爵位¶
傳曰無得而禄殃也吾懼及焉遂移疾請告觧印綬退¶
耕于野春秋若干以寳應二年秋八月寢疾于河内薨¶
于(五字集作/終于河間)私館没顧命𦙍子賁曰始愛夫太行山之¶
陽將營而老焉又常懼蹈白刄不獲墓墳今幸以天年¶
終冝從吾志薄塟于此縱汝不忍為𤣥晏故事當歛以¶
<pb:KR4h0022_WYG_948-9a>¶
時服有棺而無槨可也是嵗卜筮不吉至大厯九年冬¶
十二月賁始奉先公之裳帷以安宅(宅字集/作窆)焉夫陳力¶
就列之謂忠見幾不仕之謂智名遂身退之謂逹全而¶
歸之之謂孝夫如是冝刻(一作/刋)貞石遺(集作/告)于後嗣是¶
吾宗也實能言之銘曰¶
肅肅鶉觚敬義直方履柔履剛出處行藏與時弛張弧¶
矢之利以從王事乃行其志允焯厥位帝命將軍受茲¶
蒲璧鞗革金&KR2771;乃蔚乃嚇人鮮克終獨守謙冲(集作公/獨守冲)¶
<pb:KR4h0022_WYG_948-9b>¶
繒繳不及㝠冥髙鴻于嗟鶉觚生也有涯令聞無窮¶
　　　右金吾衞將軍閻公墓誌銘　獨孤及¶
公諱用之逺祖曰文周昭王瑕之後(集作/昭)也昭(集無/此字)生¶
而手有文曰閻康王竒之命封閻城王主(二字集/作文是)四十¶
五代孫蒲仕後魏太祖為諸曹大夫自馬邑家河南其¶
裔孫慶在隋為少司空慶生毗毗生立本立徳唐永徽¶
中立本為中書令立徳為工部尚書立徳生𤣥邃以司¶
空尚書之餘裕也官至澤州刺史邃生巨源嘗宰射洪¶
<pb:KR4h0022_WYG_948-10a>¶
有仁政射洪人詠歌之射洪第二子也温毅遜直亷恪¶
寛信讀論語老子周易被服其教初仕彭州叅軍嘗攝¶
督郵一日紏按本州諐謬不法數十事大守徐知人以¶
為材後有詔擇舎人以公魁偉爽悟(集作/晤)有醖籍乃登¶
其選㑹戎師(集無/此字)侵我天子方愛人息戰將以辭讓屈¶
之詔公使西戎(集作/域)以王命喻禍福戎人頓首請罪介¶
馬不汗戈鋋不用而虜軍却遷右衞郎將知引駕伏金¶
吾將軍李質上殿不觧佩刀公呵下殿陛請按以法左¶
<pb:KR4h0022_WYG_948-10b>¶
右皆振(集作/震)悚自是環衞加肅先是有司以三衞執扇¶
登殿引蹕公奏曰三衞皆趫悍有材力不當升階陛邇¶
御座請以官者代上曰可遂為故事天寳三年册拜公¶
長女為皇子義王玭(唐書/作玭)妃加公左驍衞將軍遷義(集/作)¶
(榮/)王傳初𤣥宗懲諸侯王之國任事或(集或/率)多驕蹇不¶
奉法度而受其害故開元之後皇子皇孫雖荷封建之¶
命未嘗離阿保之手悉無出宫闕(集作/閣)任卿大夫者公¶
以為王居深宫則傳相職廢上䟽陳古義謁諸侯王(四/字)¶
<pb:KR4h0022_WYG_948-11a>¶
(集作請/諸侯王)申輔導之禮議雖廢格上以為忠公以(集無/此字)已¶
白首位為將軍諸侯傳太夫人尚無恙以銀印赤紱侍¶
朝夕膳色難無違時人榮之太夫人捐舘舎禮五十不¶
毁公泣血三年(集作/死孝)既免䘮天子復因以宫端事(五字/集作)¶
(目以/端士)俾傳夀王加朝散大夫上在(集作/幸)温泉經時未還¶
宫京師人望属車咸惟(集作/懷)怨思公獻四十言二(四字/集作)¶
(四言詩/十一章)諷諌優詔褒歎後遷左金吾將軍天寳十五載¶
二京覆没公為虜所獲明年戎陳(集作/師)奔然後以初秋¶
<pb:KR4h0022_WYG_948-11b>¶
(集作/服)歸主(主字集/作至徳)後二年十二月終于京師春秋五十¶
九夫人雍州司倉叅軍博陵崔眘言之女專静冲懿慈¶
惠而明用從(集作/徳)禮以佐君子有古風烈亦天終其仁¶
不逺其筭年若干月日没於私第殁六載而公薨俱權¶
厝(集作/窆)少陵原有四子定彚(二字集止作信寧/世系表止作定)宷宰宣¶
以家之不造然改(二字集/作世)故之無定(集作/寧)嵗也衘恤茹¶
血不克䘮事者九載廣徳中宷以監察御史領髙陵令¶
明年辭縣職始卜筮(集作/塟)於故原吉乃嵗在丙午十一¶
<pb:KR4h0022_WYG_948-12a>¶
月日遷兆合祔焉嗚呼惟音形事業悉知(集作/如)化徃獨¶
陳迹可知(二字/集與)丘墓存焉非金石則無以示乆逺故表¶
而銘之孝子之志也其辭曰¶
郁郁金吾洵美且静(集作/温)事君之忠賢(集作/資)於愛敬(集/作)¶
(親/)以徳資身其祉冝繁彼美輔佐儀刑閨門禮樂是恱¶
孝慈是敦百嵗之後令(集作/合)徳九原獨以令範(集作/軌)垂¶
諸後昆¶
　　　輔國大將軍兼左驍衞將軍御史中丞馬公墓¶
<pb:KR4h0022_WYG_948-12b>¶
　　　誌銘　　　　　　　　　　歐陽詹¶
墓有誌誌有銘誌記也銘名也名之記墓庶髙岸為谷¶
幽懐或呈情當掩者有所歸認斯馬公之墓也公諱實¶
(集作/寔)字某其先扶風人生於幽州髙祖某某官祖某某¶
官父某某官若干子皆以雄謀果斷稱公則第三人長¶
八尺有羡鵰姿鶚靈霜嚴壁峻樂而後笑時而後言孝¶
悌忠信分義節槩覩容可見好史學厯代英豪得失皆¶
覈其有不正不直辦論慷慨若加諸已明隂符善司馬¶
<pb:KR4h0022_WYG_948-13a>¶
法起家為范陽軍要籍本軍疑政畫多自出遷千夫長¶
萬夫長三軍兵馬使莫州近邊戎數為害本軍元帥請¶
統鎮之戎逺逃遁莫人大义拜御史中丞莫州刺史俄¶
薊州之患如莫州移鎮(集無/此字)薊州薊人繼康攝州刺史¶
貞元初本軍之事有大者合議於天子自管内二千石¶
已下擇賢能以公當其選天子異其議竒其詞决所議¶
荅於本軍而留近侍拜左驍衞將軍宿衞十一年長松¶
在林利錐處囊森踈頴脫鋒幹獨見天子儲而將用未¶
<pb:KR4h0022_WYG_948-13b>¶
有所當貞元十四年寢疾其年七月十一日終于京師¶
常樂里之私第出身從事若干年署職蒞官若干政春¶
秋五十一當時俊傑懐材抱噐者無不驚呼歎息嗚呼¶
騏驥有騰千騁萬之足伏乎櫪干將有剚犀截象之鋩¶
閉乎匣將用未用一朝變化為骨燕市入泉延平為知¶
人之痛惜公其比歟夫人鴈門田氏鴈門郡王某之女¶
哭泣之墓痛而終(集作/中)禮子六人男五人一人先公卒¶
四人在曰綬曰縝曰某曰某綬年三十八縝年十六(集/作)¶
<pb:KR4h0022_WYG_948-14a>¶
(五/)其餘㓜稚不言可知女二人一人先公卒一人在四¶
嵗皆(集作/此字)至性攀號感動飛走以某年十一月一日塟¶
于京兆府萬年縣洪固鄉延信里司馬村之少陵原禮¶
也其承眷長沙歐陽某執紼及墓就誌而銘曰¶
骨肉歸土賢愚共門英英馬公亦封此原大節大誠(一/作)¶
(成/)平生所志貞心壯氣松孤壁峙掄擇雖致材成則未¶
岑崟蒼翠俄摧忽墜脩短無涯傷如之何¶
　¶
<pb:KR4h0022_WYG_948-14b>¶
　¶
　¶
　¶
　¶
　¶
　¶
　¶
　文苑英華卷九百四十九¶
