# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:02.916697
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷七百五十七
<pb:KR4h0022_WYG_756-1a>¶
欽定四庫全書¶
　文苑英華巻七百五十七　宋　李昉等　編¶
　史論四¶
　　三良論一首　　　　　張辟強論一首¶
　　晉文公不合取陽樊論一首¶
　　漢斬丁公論一首　　　周昌相趙王論一首¶
　　秦穆公謚繆論一首　　鄼文終侯論一首¶
　　荀息論一首　　　　　崔烈論一首¶
<pb:KR4h0022_WYG_756-1b>¶
　　石碏論一首¶
　　　三良論　　　　　　　　　李德裕¶
秦穆之殺三良詩人刺之矣春秋譏之矣今不復議唯¶
三良許之以死而前代無議何也且臣道莫顯於咎繇¶
孝友莫盛於周公咎繇尚不殉於舜禹二后周公尚不¶
殉於文武二王三良詎可許之死乎如三良者所謂殉¶
榮樂也非所謂殉仁義也可與梁丘㨿安陵君同譏矣¶
焉得謂之百夫特哉昔荀息許晉獻一(集作/以)言繼之以¶
<pb:KR4h0022_WYG_756-2a>¶
死君子猶歎斯言之玷不可為也豈得以生同榮樂死¶
共埃塵以為忠也(集作/乎)晏平仲言君為社稷死則死之¶
斯言得之矣自周漢迄于巨唐殺身成仁代有髦傑莫¶
不顯一身之義烈未有繫一國之存亡唯紀信乗黄屋¶
以誑(蜀作/詐)楚赴丹焰而存漢數千年間一人而已漢祚¶
四百由(集作/猶)此而興余謂漢祖封建紀氏宜在曹蕭之¶
上報徳未稱良可悲也¶
　　　張辟強論¶
<pb:KR4h0022_WYG_756-2b>¶
揚子美辟強之覺陳平非也若以童子膚敏善揣吕后¶
之情竒之可也若以為反道合權以安社稷可謂不甚¶
悖哉授兵産禄幾危劉氏皆因辟強啓之嚮使留侯尚¶
在(集作/存)必執戈逐之將為戮矣觀漢髙(集作/髙祖)遺言吕后¶
制其大事可為謀無遺䇿矣以王陵有廷諍之節置以¶
為相謂周勃堪寄託之任令本兵柄況外有齊楚淮南¶
盤石之固内有朱虚東牟肺腑之親是時産禄皆匹夫¶
耳吕后雖心不在哀將相何必危懼必當憂傷不食自¶
<pb:KR4h0022_WYG_756-3a>¶
促其夀豈能為將相之害哉漢髙祖曰非劉氏而王者¶
天下共擊之此慮屬在吕宗矣何可背之厥年稱制八¶
年産禄之封殖(文粹/作植)固矣若平勃二人溘先朝露則劉¶
氏之業必歸吕宗及吕后之殁刼酈商以紿吕禄計亦¶
窘矣周勃雖入北軍尚不敢公(蜀本/作訟)言誅諸吕豈不艱¶
哉頼産禄皆徒𨽻之人非英傑之士儻才出於世豈受¶
其紿說哉嗟乎與其圖之於難豈若制之於易由是而¶
言平勃用辟强之計斯為謬矣留侯破産以報韓結客¶
<pb:KR4h0022_WYG_756-3b>¶
以徂(文粹作/沮非)秦招四皓以安太子所為必仗義居正由¶
此知不尚權譎明矣¶
　　　晉文公不合取陽樊論　　　皮日休¶
三代之賞臣下以爵不以位以名不以器迨夫後世君¶
弱臣侈撥去古法能立一功者先伺君地焉能立一勲¶
者先窺君器焉由是於魯有三桓於齊有田常於楚有¶
白公是賞過有僣生焉甚者奪主其(集作/從)來尚矣且姬¶
之列侯守其本封勝其上(集作/主)爵賜(集作/錫)之以斧鉞分¶
<pb:KR4h0022_WYG_756-4a>¶
之以鍾彛休戚其民生殺於國其貴已極矣遇天下無¶
事則行其徳化奉其貢職居則待乎巡狩行則赴於㑹¶
同遇天下有事則申之以鐘鼓行之以征伐上以定王¶
室下以正諸侯真侯伯之職業也是常節也茍天子有¶
錫宜以徳讓之豈當更受其地也茍讓不獲聽受之者¶
其爵可也(謂文天子命/晉為侯伯)其器可也(謂周天子享晉/文侯秬鬯圭瓉)且天¶
子之地方千里不千里則不足以待諸侯諸侯之地既¶
侵天子之甸由削枝者必及乎榦剸肉者必至乎骨何¶
<pb:KR4h0022_WYG_756-4b>¶
者勢使之然也如晉文既定襄王于郟鄏王勞之以地¶
(謂陽樊茅/温原攅田)陽人不服(陽樊大邑/在畿内)晉侯圍之乃辱其宗祊¶
苦其人民虐其甥舅嗚呼其亦不仁矣是晉文雖有入¶
天子之功而有陵天子之威也當王之賜宜讓曰臣重¶
耳以𣺌𣺌之徳處專征之任遇翟㓂肆虐天王少違宗¶
祏(集作/廟)臣敢興下國之師殺兇臣定王室乃臣之常也¶
不足賞也茍天王特念小伐不寘諸刑列唐叔之祚獲¶
臣有奉為賞厚矣茍為畿内之地為臣之邑是上濫其¶
<pb:KR4h0022_WYG_756-5a>¶
賜下僣其受也雖天王之薦寵臣其若宗廟之靈百姓¶
之心後世之罪何而晉文曽不是讓又請隧焉豈内輕¶
衰周之陵遲外恃諸侯之强盛而為邪殊不知周王之¶
尚守乎典禮也(謂請隧/不許)且王曰昔我先王之有天下也¶
規方千(集作/萬非)里焉以為甸服以供上帝山川百神之祀¶
以備百姓兆民之用(已王周襄/王之言)且王之所錫(集作/賜)田皆¶
在周甸也王明知在甸内與乎晉者是力不足(集作/能)制¶
晉也如力足制晉肯以規方千里之内地與夫諸侯哉¶
<pb:KR4h0022_WYG_756-5b>¶
是王之語晉侯以規方千里者譏其受地也文公不悟¶
卒而受之嗚呼文公之霸也有召君之譏請隧之僣不¶
為甚矣甚者在陽樊也¶
　　　漢斬丁公論¶
忠之為稱也非委身事人(五字文粹集本作/葢欲委身以事主)不以猜悞¶
貳其心不以辯說貳其心不以疑懼貳其心者乎(集作/也)¶
上有過諍於公不揚名於私豈猜悞之足入乎上有忌¶
逾乎進不逾乎退豈辯說之足入乎上有間(去/聲)懼乎心¶
<pb:KR4h0022_WYG_756-6a>¶
不懼乎事豈疑懼之足入乎夫茍禄怯生而仕者上有¶
過言未省(集作/息)而懼乎誅諌未再而去乎位自以得古¶
人三諌不從之義然幸其生貪其禄是猜悞而貳其心¶
者也上有忌必姦于心機媚于聲氣不思已之不聰而¶
謂上之受謗不思道有未可而謂辯之足從辯之足去¶
(四字集作必文粹/作不從辯而去)是辯說而貳其心者也上有問必佞¶
彼愛取乎厚也必諂彼幸求其捨也有愛不可佞倖不¶
可諂即茍而已矣是疑懼而貳其心者也嗚呼劉項之¶
<pb:KR4h0022_WYG_756-6b>¶
作也淮隂不以猜悞而去項乎曲逆不以辯說而去項¶
乎淮南不以疑懼而去項乎去彼而就此果竭忠(集作/謂)¶
乎果謂不忠乎是利則存不利則亡者也則丁公臨敵¶
無殺誠惻隱之心者也豈有猜悞辯說疑懼者邪有利¶
則存不利必亡者邪與其不忠則彼三侯者(謂淮隂侯/淮南王曲)¶
(逆侯/是也)未可免鼎鑊之誅刀鋸之刑也是髙祖斬之果不¶
為當噫漢之初立未為無人當固(集作/丁公)就刑未聞有一¶
言而戾者將固之命邪(集作/也)悲矣¶
<pb:KR4h0022_WYG_756-7a>¶
　　　周昌相趙王論¶
夫剛柔之分在乎性得失之機繫乎用茍剛暴則勝柔¶
柔乆則勝剛物之常理也或用之以剛處柔以柔處剛¶
其機必得矣如以剛處剛以柔處柔其機必失矣周昌¶
之性剛也吕后之性剛也漢髙以百嵗後以趙王如意¶
為憂故輟昌相趙嗚呼漢髙之意非逞志於一時納慮¶
於一諌而相昌乎不然何其用之失也如以昌之剛足¶
固趙國則趙王之兵甲能當漢乎是不可一也如以昌¶
<pb:KR4h0022_WYG_756-7b>¶
之剛足固趙王則吕后之徴王特一郵夫之力耳足不¶
可二也如以昌之節足以存趙不過乎死死則趙王就¶
徴耳是不可三也卒使百嵗之後如意寃戮周昌憤死¶
惜哉漢祖未崩前以周勃統南軍以昌領北軍以陳平¶
為謀主則吕后之命(集作/令)産禄之謀不能當大難而不¶
廻秉大節而不墜者也茍使握軍政執相權昌必能之¶
奈何悞用¶
　　　秦穆公諡繆論¶
<pb:KR4h0022_WYG_756-8a>¶
聖人務安民不先置不仁以見其仁焉不先用不徳以¶
見其徳焉茍如是是見危者巳墜而欲援觀鬬者將死¶
而方救噫其亦不仁矣以髙辛之仁化用一摯摯之不¶
善天下之民捕堯以為君以唐堯之仁化用一鯀鯀之¶
不績天下之民譟禹以為功夫如是摯之與鯀是髙辛¶
唐堯誠用之也非先置也推其誠而用之人民尚倍之¶
如是況先置者耶當晉獻驪姬之亂後奚齊卓子之死¶
餘重耳在翟夷吾居秦以秦穆之力制翟而安晉其能¶
<pb:KR4h0022_WYG_756-8b>¶
必矣夫重耳之賢也天下知之又其從也皆足以相人¶
國(趙襄顛頡/舅犯之謂)如先立之必能誅亂公子去暴大夫翼徳¶
於成周宣化於汾晉而穆公反(集作/乃)取公子縶之言(謂/公)¶
(子縶曰君若求置晉君以成天下之/名則不如先置不仁者以滑其中也)乃置先夷吾是為¶
惠公公之入也背内外之賂(謂許里克以汾陽文粹作/晉之田百萬丕鄭負蔡之)¶
(田七十萬許公子縶河外列城/五黄金三十鎰白玉珩六雙)誅本立之臣(惠王二年/春殺里克)¶
(秋殺丕/鄭是也)蒸先父之室(謂惠公蒸於獻公/夫人賈君是也)故生民興誦(謂/輿)¶
(人誦曰佞之不佞/果喪其田是也)死者無報(謂惠公即位改葬恭/世子而魄於外也)卒身¶
<pb:KR4h0022_WYG_756-9a>¶
獲于秦(公以九月/獲十月歸)而子殺於(文粹/作于)晉(謂十五年文粹作/三年惠公卒懐公)¶
(立秦乃召重耳於楚而納之/晉人殺懐公於髙梁是也)嗚呼致是也非晉人之罪¶
抑秦人之罪耶(集作/也)夫摯立八年不善而去鯀用三載¶
弗績而誅況晉惠公之在位作宗廟之蠧蝎為社稷之¶
稂莠一立十五年其為害也大矣今之學者以秦穆為¶
繆尚疑其謚得斯文也可以謚繆為定¶
　　　鄼文終侯論　　　　　　　羅　隱¶
沛后既得秦蕭何改秦之法故三章之約焉而何竟自¶
<pb:KR4h0022_WYG_756-9b>¶
汙者豈非欲刑(一作/型)其徳於萬代乎不然奚繫之在人¶
先也且漢之功臣何居第一何不首行其法則後之立¶
功為相者雖貪瀆規弄而法必不加則亂臣賊子於是¶
(闕/)　何之法不救當時而豈救後代乎¶
　　　荀息論　　　　　　　　　牛希濟¶
晉獻公子九人聽驪姬之譛也太子申生縊于新城重¶
耳奔蒲夷吾奔屈盡逐羣公子唯姬之子奚齊及其姊¶
之子卓子留於宫公疾病召荀息將使立奚齊荀息曰¶
<pb:KR4h0022_WYG_756-10a>¶
臣竭盡股肱之力加之以忠貞不濟則以死繼之公曰¶
何為忠貞對曰公家之利知無不為忠也送徃事居耦¶
俱無猜貞也公薨荀息立奚齊里克使人殺之喪次荀¶
息將死之人曰無益也不如立卓子于朝荀息又立之¶
里克曰三怨將作秦晉輔之子將何如荀息曰吾與先¶
君言矣我欲復言然為(一作/謂)人已乎里克殺卓子于朝¶
荀息死之丘明褒之曰詩人有言曰白圭之玷尚可磨¶
也斯言之玷不可為也以荀息有復言重諾之義夫荀¶
<pb:KR4h0022_WYG_756-10b>¶
息晉國之大夫為執政之臣顧命以立其君人能殺之¶
已不能討之是偷於國再立卓子以偷其安里克之告¶
又不得誅以害其主雖曰復言何歎之有且獻公以荀¶
息為執政也以荀息為能賢也而囑之二子今二子無¶
辜而死是荀息之不賢所致其無乃辜先君之托孤之¶
寄乎且巳以大夫也不宜從君於昏而立幼稚知諸子¶
之賢不能立之以利於晉為國家長世之計乎此(疑/)周¶
於姬氏之黨乃嬖之(疑/衍)寵之黨也立二君而不能定其¶
<pb:KR4h0022_WYG_756-11a>¶
位縱其賊以致亂於其國若亡之黨不可以立乎非巳¶
智力之能全也其輕許之乎是輕之言而許之是貪其¶
位而固其權復言以死之子其不死人以誅之於子矣¶
大國之力不能保其身知賊不討不可謂之忠縱具(疑/作)¶
(其/)為虐不可謂之貞事嬖寵幼弱之子逺覇王賢哲之¶
君耦俱無猜其若是乎若羣盜力争不能計勝而死猶¶
将賢之若不能討賊無謀自殞將何以尚之哉匹夫匹¶
婦死於溝壑者無以異之凡顧命受遺之日擇長輔少¶
<pb:KR4h0022_WYG_756-11b>¶
之道非伊周之才智且將不濟豈荀息所能也是以憲¶
宗彌留之日内外疑恐姦邪之人畏葢(一無/葢字)之明復誅¶
其黨有來中盡與裴晉公語及大政者公勃言曰當問¶
大臣此非中殿事告者遽退杜黄裳時為庶子亦以王¶
佩繫上陽周(一作/問)問太子安否及臨慰勸之曰冡宰大¶
臣前掲喪中覩天顔哀毁之狀莫不相顧而泣又憙萬¶
國之得主也即深謀逺慮於防㣲之道如是之備及後¶
國家以副君之命必有社稷之難遺詔擇立以為之常¶
<pb:KR4h0022_WYG_756-12a>¶
葢不由大臣之謀始也皆左右近密建議奉迎位既及¶
定乃命百辟以行大禮始謀之臣即新君受賜之地遷¶
之重權委以大政南北二軍歸其肘腋九城之禁由其¶
管鑰若明然公議者尚可知其諌主及後誅戮嗣王之¶
英武者或擇幼沖之可教者其議立之父輪告不實之¶
狀循環署其名民間謂之車轂狀官者謂之金輪圖常¶
有請趙公同署名者公歔欷流涕不忍執筆其子曰事¶
既行矣禍不可變一家三百口在於今日大人何疑之¶
<pb:KR4h0022_WYG_756-12b>¶
有請筆代署時宦官畏大臣不從必興誅戮當動摇天¶
下及見其名莫不喜恱由是驟命其子以居清列終致¶
權歸疑閹䜿傾覆宗社皆趙公之所為也或曰趙公之¶
生也由不如荀息之能盡其生也生之與死皆亂國者¶
何升降之有二子者可謂異代而同罪丘明之褒不其¶
謬歟¶
　　　崔烈論¶
漢室中葉戎狄侵軼之患邉郡畧無寧嵗兵連禍積歴¶
<pb:KR4h0022_WYG_756-13a>¶
世不已天下以困國用不足𣙜酤租筭之外方許民間¶
竭産助國出金贖罪貨鏹以為郎以為經世之術救弊¶
之務逮至桓靈之世天子要之百萬然後用為三公崔¶
烈常以賄求備位於公輔問其子外以我為何如對以¶
銅臭之說垂於前史然近之其(疑/)人主無桓靈之僻自¶
咸通之後上自宰輔以取方鎮下至牧伯縣令皆以賂¶
取故中官以宰相為時貨宰輔以牧守為時貨銓注以¶
縣令為時貨宰相若干萬繩刺史若干千繩令若干百¶
<pb:KR4h0022_WYG_756-13b>¶
繩皆聲言於市井之人更相借貸以成其求持權居任¶
之日若有所求足其欲信又倍於科矣争圖之者仍以¶
多為愈彼以十萬我以二十萬彼以二十萬我以三十¶
萬自宰邑用賄之法争相上下復結駟連騎而徃觀其¶
堆積之所然後命官權倖之門明如交易夫三公宰相¶
坐而論道平治四海調爕隂陽為造化之主方鎮牧伯¶
天子藩屏以固宗廟社稷之重刺史縣令為生民教化¶
之首率皆如是不亡何待度其心而聞其謀即皆販婦¶
<pb:KR4h0022_WYG_756-14a>¶
之行一錢之出希十錢之入十萬者望二十萬之獲三¶
十萬者圖六十萬之報盡生民髪與骨髓尚未足以厭¶
其求漢之亡也人主為之國家之禍也權倖為之或曰¶
兆其釁者崔氏之子為不朽之罪人乎武帝開之於前¶
桓靈成之於後以至今日鍾(疑作/踵)而行之而已且烈之¶
世不聞教子以義方不能遺子孫以清白多藏若是俸¶
禄之所獲乎不及於昆弟親戚矣不施於鄰里鄉黨矣¶
其賄賂得之乎今日用之以逺(疑/)不亦是乎且桓靈之¶
<pb:KR4h0022_WYG_756-14b>¶
世家諜且曰烈為相矣不如是則羣道(疑作/盜)之所奪乃¶
積之者過非用之者罪也被髪而祭於河(左傳/作野)者辛有¶
知其必戎作俑者其無後乎仲尼懼其狥葬葢知防其¶
漸之日也明明天子許而行之何罪之有崔子素無異¶
聞貪榮固利者小人之常也不施於親戚自圖於爵位¶
者亦小人之常也何足加其罪有國家者不以仁義而¶
務財利之道許而行之斯不可矣不許而自行之而不¶
能知之又不可矣是亦覆國家者不亦過乎¶
<pb:KR4h0022_WYG_756-15a>¶
　　　石碏論¶
衛莊公寵州吁也且又縱之石碏諌曰臣聞愛子教以¶
義方弗納於邪驕奢滛佚所自邪也四者之來寵禄過¶
也君若與之即將定若猶未也後將悔公不聽州吁竟¶
殺其君而自立石碏之子厚與州吁逰禁之不可春秋¶
之世有弑君之子或朝於王預諸侯之盟不復加討是¶
以厚問定君於石子曰王覲為可曰何以得覲曰陳桓¶
公方寵於王若朝陳使請必可得也厚從州吁如陳石¶
<pb:KR4h0022_WYG_756-15b>¶
碏使告於陳曰衛國&KR0310;小老夫耄矣此二人者實弑寡¶
君敢即圖之陳人執州吁于濮石碏使其宰獳羊肩蒞¶
殺石厚於陳君子曰石碏純臣也愛其君而厚預焉大¶
義滅親其是之謂乎父子之道天性也君臣之道人(一/有)¶
(之/字)義也石子諌莊公也以義方教子(一作/令)厚之為也無¶
義方之訓哉且厚非弑君之謀為亂之首州吁既立仍¶
從之逰州吁之為君也命石子逰必將從之況於厚乎¶
已為大臣國有亂賊而不能討之忘其君也父子相欺¶
<pb:KR4h0022_WYG_756-16a>¶
以成殘忍之計是忘其親也為臣不忠為父不慈將使¶
衛國之人父子相争屠矣是以先見之明知州吁之必¶
能為亂也當戮力以除之豈止一諌而已哉知石厚必¶
從惡也當嚴毅以討之無使必陷於戮不能救亂以安¶
其國不能謀君以全其子莊公之亡也州吁之戮也石¶
厚之死也皆石子忍(闕/)況其君乎或曰周公之誅二叔¶
聖人之教也日磾之棄愛子賢人之事也若不如是將¶
何以止於亂乎夫周公知二叔之心不利於成王必危¶
<pb:KR4h0022_WYG_756-16b>¶
於宗廟故先除之以保天子之尊以安大本豈若石子¶
弑莊公而後欺而誅之日磾怒其子與宫人戲葢防淫¶
亂之本以静於國石子成其亂而誅之必不使從簒之¶
黨而後誅之也然周公聖人也日磾賢人也知其必至¶
於亂皆不得已而行之且周公日磾防其亂而先誅之¶
以静於國石子成其亂而誅之無益於理反為相欺之¶
計殘忍之行無父子之慈滅天倫之道且厚能問其父¶
以定君之計是知是非理亂之理也是尊父子之道無¶
<pb:KR4h0022_WYG_756-17a>¶
疑父之心也疑父之心逆天之道也今乃欺之令朝於¶
陳以行誅計斯人心之熟忍之矣不若告其子以理且¶
曰州吁為子弑其父為臣弑其君也天地所不容者人¶
之子不可與之為伍也是以吾禁子之逰且吾為大臣¶
欲誅弑君之賊以報其國不討其賊是吾有殺君罪也¶
能使州吁朝陳且勿徃我將報之石厚尚能求計於其¶
父豈必陷父於惡若然者可以保其子全父子君臣之¶
道矣今石碏以殘忍之性亂君臣父子之理以安其身¶
<pb:KR4h0022_WYG_756-17b>¶
以求其名而曰大義滅親為罪莫大於亂國不孝莫大¶
於絶嗣今石子亂其國而殺其子矣及後樂羊為魏將¶
伐中山中山殺其子而遺之一杯羮樂羊坐於幕下食¶
之以盡乃㧞中山文侯賞其功而疑其心貪其功㤀骨¶
肉之痛葢石子之流也屈突通當隋室之亂未從王師¶
太宗使其子召之通反弓射之曰昔與汝為父子今與¶
汝為仇讐既而捨弓矢於地再拜號泣以别隋后曰臣¶
智力俱困非敢負陛下也然後來歸此又能全君臣父¶
<pb:KR4h0022_WYG_756-18a>¶
子之道也且能殘其子為仁義之人者未之有也為仁¶
義之人能殘害其子者亦未之有也丘明脩千載王化¶
之文欲開父子相疑之心親親相滅之理大非聖人之¶
心乎¶
　¶
　¶
　¶
　¶
<pb:KR4h0022_WYG_756-18b>¶
　¶
　¶
　¶
　¶
　¶
　¶
　¶
　文苑英華巻七百五十七¶
