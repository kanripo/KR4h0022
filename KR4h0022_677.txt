# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:59.240032
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷六百七十七
<pb:KR4h0022_WYG_677-1a>¶
欽定四庫全書¶
　文苑英華巻六百七十七　宋　李昉等　編¶
　贈答上¶
　　梁貞陽侯與王太尉僧辨書一首¶
　　為王僧辨答貞陽侯書一首¶
　　梁貞陽侯答王太尉書一首¶
　　與王僧辨書一首¶
　　梁貞陽侯重與王太尉書一首¶
<pb:KR4h0022_WYG_677-1b>¶
　　王僧辨答貞陽侯書一首¶
　　梁貞陽侯與陳司空書一首¶
　　代陳司空答書一首¶
　　梁貞陽侯重與裴之横書一首¶
　　裴之横答書一首¶
　　與徐陵薦方圓書一首¶
　　答周處士書一首¶
　　答諸求官人書一首¶
<pb:KR4h0022_WYG_677-2a>¶
　　　梁貞陽侯與王太尉僧辨書　徐　陵¶
淵明頓首頓首昔自天狼炳曜非無戰陣之風參虎揚¶
芒便有干戈之務至於夏鍾夷羿周厄犬戎漢委珠囊¶
秦亡寳篋彰於史籍可得而聞未有國家殱危遂若當¶
今者也我大梁膺龍圖而受命御鳳邸以承天軒頊比¶
於諸王湯武方於兒戱三光有乂四海無波靈貺咸臻¶
表衷褆福非日非月蒼生仰其照臨如雲如雨天下䝉¶
其恩䕃而屯亨有數剝極為災梟獍豺狼肆逞兇逆後¶
<pb:KR4h0022_WYG_677-2b>¶
主誕資上聖光啓中興大剪仇讎方平宗社雖復瀟湘¶
舉斧庸蜀彎弓凡厥兇徒誰不殱撲豈圖天未悔禍䘮¶
亂荐臻𦍑虜無厭乗此多難䖍劉我南國蕩覆我西京¶
奉問驚號肝膽崩潰雖復金行板蕩火政淪亡綠林青¶
犢之羣黑山白馬之卒八王故事曾未混淆九州春秋¶
誰云禍亂昔隆周從播皆憑晉鄭之功强漢阽危終假¶
虚牟之力今者武皇之子無復一人藐是孤孫還同三¶
叛等子頽而為暴同劉芳而入關乞命諸戎勢何支乆¶
<pb:KR4h0022_WYG_677-3a>¶
孤宗室之長爰自布衣皇運之初彌承天徳何則據鞍¶
輟哭雖紹覇圖獨居掩涕終討家怨孤二三昆季方可¶
(一作/爾)戴天被此恩慈如何酬答所以徐彭之役不希輕¶
軀哀荷之誠乆聞朝聽况復邦家不造至此横流宗社¶
無依何所逃責因以提戈負劒卧泣行號言念荆巫志¶
雪讎恥大齊觀書有洛輯瑞榮河功格蒼旻徳滿天地¶
慈孝之道通於百靈仁信之風覃於萬國是以日月所¶
照舟車所通候海水以來賔瞻蒼雲以奉貢昔自軒農¶
<pb:KR4h0022_WYG_677-3b>¶
炎昊曾無宣國之規虞夏商周非有伐戎之畧豈知華¶
夷仰徳逺近同心榖價無堯湯之憂糧儲同水火之賤¶
精兵利器勢勇雷霆天馬龍媒量比山谷斯固開闢已¶
來未之有也至於親鄰之道夙契逾深無改曩懐尊感¶
彌篤以為興亡繼絶事昞前經推擇庸虚命守宗禩(疑/)¶
方欲仰憑神武清我寇讎㫖喻難違諸懐更恧明公誕¶
膺時運光贊本朝勒瑞姜璜書名何鼎故以通期管樂¶
宜契風雲戮不世之渠兇殱滔天之巨寇重以三湘放¶
<pb:KR4h0022_WYG_677-4a>¶
命七國連從征旅東西必翦妖逆雖復棧道木閣田單¶
之奉舊齊綰璽將兵周勃之扶隆漢中宗佐命俱畫丹¶
青光武功臣皆懸星象非貔非虎之封同心同徳之勞¶
校彼功庸曾何髣髴但與在與亡期於體國䘮君有君¶
寧容無主夙承所立猶則孱䝉天歩方難寧可𢎞濟自¶
淹留大國志荷恩私朝夕宫闈預奉顔色黄河白日亟¶
亶誠言分災䘏患事非虚旨但善相小國終資大賢定¶
我邦家繄公是賴淮流不竭豈獨琅琊望能喻此衷懐¶
<pb:KR4h0022_WYG_677-4b>¶
思之無忽近陸君士有啓陳其禍亂朝㫖即命河東王¶
岳等勒率熊羆便相抵赴道阻且長雖無之及所聞西¶
浮夏首便當險隘之衝南捍巴陵方拒窺窬之冦上黨¶
王皇齊寵弟是號宗英親御戎軒逺于將送裴侍中英¶
起淮南貴族兼事戎行躍冀馬者千羣披燕犀者萬隊¶
來自河陽曾不旬日持節徐武潼三州諸軍事散騎常¶
侍明逺將軍東徐州刺史始興縣開國侯湛海珍等並¶
前朝舊將夙著勲庸推轂海邉屬是䘮亂雖復拔身有¶
<pb:KR4h0022_WYG_677-5a>¶
道志雪朝怨咸預戎行共指鄉國江淮舊𨽻悉已招擕¶
方禀英謨共翦讎難去月將晦便届夀春已具舟師將¶
臨江浦使人入境行陳所懐揆日覘光遲枉還牘當使¶
宗祊有主余同小白之勲家國無虞公保阿衡之貴何¶
其美也豈不休哉言念此私但以號咽蕭淵明頓首¶
　　(此篇英華元編在六百八十二巻/邉防門今移于此庶幾贈荅相應)¶
　　　為王太尉僧辨荅貞陽侯書¶
孤子僧辨頓首頓首席威卿反命具有奉答馬嵩仁至¶
<pb:KR4h0022_WYG_677-5b>¶
又奉去月二十八日誨增用傾悚秦為不道西都失守¶
率土臣妾莫不驚惶䘮君有君實惟典禮繼世嗣厯明¶
於通誥所以百辟羣司四方岳牧共立大計僉議所歸¶
故紹晉安殿下用傳寳祚樹立之宜無由逺謀鄰國足¶
下宗枝蕃戚徳譽早隆既身限北庭事隔匡贊今者借¶
助齊主揚斾南轅但嗣守洪基即既其主若阿衡帝載¶
誠所推揖𢎞佐中興誰曰不可所望齊朝永存信誓謹¶
當命北舟人奉迎麾駕無容進枉齊兵逺於江表仰冀¶
<pb:KR4h0022_WYG_677-6a>¶
弼諧時政用極奮庸但江東之地數千餘里民附國險¶
水陸衿帯若舊京從命楊徐承旨又恐西南之地二十¶
餘州不即威懐容為齊國之患而糧裹之宜更遲動靜¶
祗展之日冀在一二謹因馬嵩仁并遣真威將軍通直¶
郎散騎常侍馬瑱口宣諮述孤子王僧辨頓首頓首¶
　　(按陳書徐陵傳齊送貞陽侯蕭淵明為梁嗣遣陵/隨還僧辨不納淵明徃復致書皆陵詞今僧辨答)¶
　　(書恐非陵/作後同)¶
　　　梁貞陽侯答王太尉書¶
<pb:KR4h0022_WYG_677-6b>¶
姜常侍暠至復枉去月三十日告具公所懐良以慨息¶
孤雖庸薄不及通賢猶曰生民寧無心識自皇家禍亂¶
亟積寒暄九州萬國之人蟠木流沙之地莫不行號卧¶
泣想望休平何况於孤預在宗室家荷報雪之恩身䝉¶
鞠養之愛者先皇之慈也烝嘗不絶於私廟子弟得嗣¶
於南藩者後主之惠也朱方之地建業之都誰家丘陵¶
誰家宫廟豈有為人臣子荷此恩靈親執干戈自殉家¶
國公之忠孝信感人神公之盟誓事同懸象雖復宗盟¶
<pb:KR4h0022_WYG_677-7a>¶
不造骨肉為讎安可相期盡如蕭詧耶古者天子六軍¶
是為萬乗今日凶荒致闕斯禮偏禆將校尚握精兵州¶
郡官曹各有交吏未有居稱扆座行曰乗輿遂無五尺¶
之童髙謝千人之長於公明允意復云何國家彫荒既¶
乏屯衛皇齊與睦幸惠優矜何乃自起趦趄茍違鄰徳¶
克勘禍亂欲立功名咸自軍師豈在芻𨽻湛海珍等前¶
朝舊將差匪齊人分給羸兵即是梁甲非云背信豈曰¶
渝盟朝野羣雄何所擕貳且公天資命世再造皇家梁¶
<pb:KR4h0022_WYG_677-7b>¶
代之桓文蕭宗之伊管誰其逺近不禀英謨(一作/謀)如有¶
姦囘正速齊斧尚何憂於共工何畏於有苗哉所覽來¶
書既為疑難上黨王恭承朝旨不敢相同方篤鄰和不¶
容全異如須减損更遲行人張廷尉種等所具此無多¶
及蕭淵明頓首¶
　　　與王僧辨書¶
太清六年六月五日孤子徐君(君疑是古人自稱如王/績書中亦作王君又一)¶
(本作名/當考)頓首昔者雲師火帝非無戰陣(一作/伐)之風堯誓¶
<pb:KR4h0022_WYG_677-8a>¶
湯征咸用干戈之道至於摇山蕩海驅電乗雷殱厥兇¶
渠無虧皇極若夏鍾夷羿周厄犬戎漢委珠囊秦亡寳¶
鏡然則皆聞之矣未有膺龍圖以建國御鳳邸以承家¶
二后欽明三靈交泰而天崩地坼妖冦横行者也自古¶
銅頭鐡額興暴皇年檮杌窮竒流災中國王彌石勒吞¶
噬闗河綠林青犢之羣黑山白馬之衆校彼兵荒無聞¶
前史八王故事曾未混淆九州春秋非去禍亂我皇受¶
命中興光宅天下泰寧𤨏𤨏安敢執鞭建武栖栖何其¶
<pb:KR4h0022_WYG_677-8b>¶
扶轂抑又聞之陶唐既作天歸鳥啄之臣豐畢將興特¶
挺鷹揚之佐明公量包金鉉神表玉璜儷衮欽才平階¶
佇徳固以留連管樂惆悵風雲濡足維時投竿斯在去¶
歲兇徒不騁言次巴丘鼓聲聞一柱之臺烽火照三休¶
之殿公則懸麾羽扇猶對投壺戎羯咸奔鯨鯢俱翦樓¶
船萬軸還繫昆明胡馬千羣皆輸長樂於是乎夏首西¶
浮雲行電邁彭波東滙谷靜山空扼鵲尾而據王畿登¶
牛頭而掃天闕漸臺偽帥仍傳首於帝京郿塢元兇咸¶
<pb:KR4h0022_WYG_677-9a>¶
刳腸於軍市青羌赤狄同卑豺狼胡服夷言咸為京觀¶
公園陵盡拜忠貫長沙神主咸安勲踰髙宻重以秦宫¶
既獲魯殿猶存闢綠草於應門開青槐於武庫長安五¶
陵之族鄠杜六遷之民襁負而歸都㕓斯滿鬻脂藏脯¶
遊騎繫鍾故市新城飛甍華屋東莞舊宅人識桑榆南¶
頓荒田家分禾黍豈止鄉名榖熟邑號禾興而已哉若¶
夫卦起龍文書因鳥跡劬勞王室大拯生民自開闢以¶
來未之有也雖十六才子明允篤誠八百諸侯専心同¶
<pb:KR4h0022_WYG_677-9b>¶
徳中宗佐命俱畫丹青光武功臣皆懸星象棧道木閣¶
田單之奉覇齊綰璽將兵周勃之扶强漢壤蟲之比黄¶
鵠轍鮒之仰河宗未足云也孤子階(一作/實)緣多幸叨簉¶
皇華鄉國屯危公私燋廹邳肜(肜彤異音/漢書作彤)之切長亂心¶
胷徐庶之祈終無開允既而屏居空館多歴歲時疊犯¶
幽祗躬當勦滅何圖釁咎災極蒼旻號慕煩寃肝腸(一/作)¶
(腹/)屠殞酷痛奈何無狀奈何惟桑與梓翻若天涯杖柏¶
栽松悠然長絶明明日月號叫無聞茫茫宇宙容身何¶
<pb:KR4h0022_WYG_677-10a>¶
所窮劇奈何自忝膺嘉聘仍屬亂離上下年尊偏嬰此¶
酷昔人迎門請盗恒懐廢寢之憂當輓輿親猶有危途¶
之懼况乎逆冦崩騰京師播越興居動止長隔山河朝¶
夕饘&KR1246;誰經心眼程糜不繼原粟何資瞻望風雲朝夕¶
嗚咽固乃遊魂已謝非復全生餘息空留非為全死同¶
氷魚之不絶似蟄蟲之猶蘇良可哀也良可哀也自東¶
都紹漢南亳興殷修好徵兵彌留星琯韓宣范武方駕¶
連鑣蘇秦張儀朱輪華轂而孤子三危是擯四罪同科¶
<pb:KR4h0022_WYG_677-10b>¶
聽别馬而長號杖歸旍而永慟王稽反命既無託乗之¶
恩椒舉相逢誰為班荆之位昔人違齊處魯時降徵求¶
亡晉奔秦猶䝉招請問管寧於遼左追王朗於浙東並¶
物譽時賢卿門公族懸須應務深挾情祈斯豈庸賤之¶
儔耶非餘生之敢望也但預在輶軒誠為過誤珪璋特¶
逹通聘河陽貂珥雍容尋盟漳水差有黄門啟封非無¶
青紙詔書郡將州司郊迎負弩鄉亭里候飾館陳兵豈¶
是復介而奔齊寧當竊妻而逃晉已焉哉羌(一作/差)難得¶
<pb:KR4h0022_WYG_677-11a>¶
而言也漢之谷吉捐軀者幾人楚之申胥埋魂者何極¶
孤子何所歎焉但頓伏苫廬徒延光晷夫以啁噍燕雀¶
躑躅鳴號含識懐靈未有其痛且夫曾(一作/魯)耕雨雪猶¶
尚悲歌蘇使幽囚無馳(疑/)哽噎公履忠𢎞孝冠冕縉紳¶
化感煙雲量標海岳行糜仲月王政無塞(疑/)分榖髙年¶
仁風斯逺固以衣纓仰訓黎庶投懐今日憔惶彌布洪¶
澤雖復孤骸不返方為漠(一作/漢)北之塵營魄知歸終結¶
江南之草孤子徐君頓首¶
<pb:KR4h0022_WYG_677-11b>¶
　　　梁貞陽侯重與王太尉書¶
淵明頓首頓首席威卿等還枉此月十四日告披覽未¶
周(一作/終)良深慨息昔長平建(一作/失)策猶聞蝕昴之徵(一/作)¶
(竒/)踈勒效(一作/徵)忠時(一作/實)致飛泉之感豈在余凉徳書¶
不盡言遂使吾賢猶迷所執(一作猶/迷前報)斯故銜哀掩淚仍¶
復披陳者也孤以庸薄寧有覇圖侯服于周常懼盈滿¶
豈望身居黄屋手御青綸揖讓而對(一作/叶)三靈端委而¶
朝百辟詢諸圉牧莫不皆知援誓神明固自無爽但大¶
<pb:KR4h0022_WYG_677-12a>¶
齊仁信之道闗於至誠睦鄰之懐由於孝徳遂䝉殊奬¶
歸(一作/還)嗣本朝拜首陳辭敦誘彌廣(一作/厲)既而仇讐未¶
殄方(一作/乃)憑大國之威宗祏(一作/社)阽危尤(一作/終)仰親仁¶
之徳僶俛恩寄號靦惟(一作/載)深而勑諭分明信誓殊重¶
乃云邦家有乂社稷無虞凡廣陵歴陽皆許見還白水¶
黄河屢奉然諾至於夏藩(一作/番)衝要控遏上流且命强¶
兵為我此(一作/臨)據若(一作/如)其自有精甲能捍醜徒並用¶
還梁皆如前旨以孤頻(一作/昔)經忝竊屢守淮肥門生故¶
<pb:KR4h0022_WYG_677-12b>¶
吏遍於江右凡諸部曲並使招擕投赴戎行前後雲集¶
霜戈雪㦸無非武庫之兵龍甲犀渠皆是雲(一作/靈)臺之¶
仗文物以紀之聲名以發之斯實不世之隆恩寧(一作/豈)¶
曰循常之恒禮明公固天所授𢎞濟本朝曲阜同功營¶
丘等(一作/並)烈若夫伊尹庖厨賤宰霍光階闥小臣諸葛¶
亮無應變之才管夷吾非王者之相論其世業較彼勤¶
(一作/勲)勞書契已來罕有明徳且程嬰之義自古為難荀¶
息之忠良以喜慰(一作甚/可嘉慰)但先(一作/前)朝秉玉鏡之符御¶
<pb:KR4h0022_WYG_677-13a>¶
金輪之寳菩薩之化行於十方仁夀之功(一作/風)沾於萬¶
國兇人侯景遂殄邦家何况於今亦有吳㑹江東如掌¶
差匪虚言淮陽(一作/南)在面方此非局不稼不穡多歴歲¶
時大東小東全無機杼闗中醜虜寧非冐頓之鋒齊國¶
强兵便(一作/乃)是軒轅之陣西(一作/東)南當扼喉之勢東(一/作)¶
(西/)北承撫背之機首尾交(一作/齊)侵華夷俱騁(一作/逞)而冲¶
人數歲復(一作/天)子方賒徳未感於黎蒸(一作/人神)威不加于¶
將帥斯等(一作/曹)怏怏非少主(一有/之字)臣安有碌碌因人成¶
<pb:KR4h0022_WYG_677-13b>¶
事公之才具雖復明允(一作/光明)勢何如於天監時何若(一/作)¶
(如/)於大同棄與國之隆恩當滔天之猛冦匡救之徳翻¶
未有從忠許之謀誰其(一作/云)相曉卧薪待火方此弗危¶
繫草從風儔之非切(一作/匹)若能思其上策審此英圖(一/作)¶
(謀/)見引軨獵之車還向長安之邸一則二則惟在大賢¶
外相内相終當相屈正當擕諸舊𨽻率(一作/從)我賔逰朝¶
服簪(一作/簪夕)纓直拜園寢梁人望國俱登赤馬之舟(一作/山)¶
齊師臨江仍轉蒼鷹之斾分袖南浦揚鞭北風民不疲¶
<pb:KR4h0022_WYG_677-14a>¶
勞軍無怨讟如其執事尚秉前言將恐戎麾便濟江表¶
何則西浮夏首(一作/口)已據咽喉東進彭(一作/匯滄)波次指(一/作)¶
(披/其)心腹廣陵京口烽煙相望魯柝聞邾方之(一作/兹)尚逺¶
胡桑對薊比(一作/匹)此為遥水陸争(一作/俱)前龍虎交至則¶
揚都蕩(一作/薄)定功自齊師江左臣民非闗梁國(一作/祚)豈¶
不追(一作/退)慙後主崇寄之恩還負齊朝親鄰之意東門¶
黄犬固以長悲南陽(一作/河南)白衣何可復得立兹幼弱非¶
曰大勲(一作/天助)滅我宗祊(一作/祧)何所逃舋(一作/責)今復遣前¶
<pb:KR4h0022_WYG_677-14b>¶
吉州刺史馬嵩仁至彼(十字一/作使指)更具徃懐想不逺而復¶
無貽祗(一作/禍)悔也若英謨有在方興祀(一作/嗣)夏之功明¶
監如違便等過殷之歎存亡社稷一在於公(一作/斯)臨紙¶
崩號不復多及蕭淵明頓首頓首¶
　　此篇六百八十二巻重出今削去注異同為一作¶
　　　王太尉僧辨荅貞陽侯書¶
僧辨頓首頓首白席威卿至奉今月五日誨披函伸紙¶
號恥交哀天未悔禍地維重絶九縣沸騰四海悲憤嗣¶
<pb:KR4h0022_WYG_677-15a>¶
主欽明濬哲齊聖廣淵體自宸極受命文祖主梁祀者¶
非此而誰且年倍漢昭弗明上官之詐徳踰姬誦彌昭¶
周旦之誠今海内衣冠中朝卿士或南陽舊𨽻官成天¶
監之初代邸故臣榮光承聖之始莫不人竭其力争求¶
効命輸心嗣主以報先帝之恩今荆陜淪覆正是江北¶
數縣即東南藩翰萬里而遥主甲治兵艫舳相接長波¶
天限方漢城池修徳綏民中興可待孤子本以庸懦加¶
復窮喘且平生素蓄志不在位世䝉朝寵身實許國武¶
<pb:KR4h0022_WYG_677-15b>¶
皇擢之千里先主申其三顧因此踰濫遂居端右屬天¶
歩艱難寄深憂積方欲詢于髦傑採之輿皁同康時務¶
共贊皇猷一彼車書刷兹讐恥然後守其侯服歸老赤¶
松至如今日使須白事披奉來誨承彼送還今琁枝令¶
戚播越秦虜明公儻能入朝同奬王室伊吕之任僉曰¶
仰歸寧不副兹仄席濟扶匡救若斯言不渝更聽後㫖¶
便遣鷁舟𢎞舸奉迎麾斾但閱來朝意在主盟今江東¶
所奉彼屬披圖未䝉朝意(一作/音)鄭拒子忽左史是之漢¶
<pb:KR4h0022_WYG_677-16a>¶
背劉襄班書稱允况屬疎於踖彌不敢聞命謀期通識¶
賜亮此誠孤子王僧辨頓首頓首¶
　　　梁貞陽侯與陳司空書¶
淵明頓首頓首軒轅既作遇蚩尤之兵顓頊為君阻共¶
工之亂雖復摇山蕩谷驅電乗雷殱厥兇渠曾靡遺孽¶
未有時當至治世在欽明元惡滔天遂䧟邦家者也我¶
大梁開金繩之寳牒紐玉鏡之珍符功烈與造化相侔¶
徳施與風雲俱逺戴日戴斗何向不賔太平之基無思¶
<pb:KR4h0022_WYG_677-16b>¶
無届逆賊侯景殱亂本朝釁重聰彌凶逾羿浞後主天¶
經地緯義冠人靈驅馭熊羆遂翦勍盗少康祀夏何可¶
對揚太戊興殷彌無等級不圖天未悔禍䘮亂荐臻羌¶
賊憑陵侵蕩荆漢乗輿凌辱既䧟兇徒黎獻崩騰莫不¶
淪沒故以哀窮兆庶痛極蒼旻者也夫諸侯釋位寧非¶
亂禍之朝宗子維城本濟殷憂之日武皇遺胄皆䧟虜¶
庭乞命偷生何能支乆孤宗室之長爰自布衣辛癸之¶
朝容身靡託追惟先業大庇生民既雪伯升之怨仍紹¶
<pb:KR4h0022_WYG_677-17a>¶
桓王之霸孤二三昆季情禮獲申等預蕃枝偏承皇徳¶
近歲彭都之役得備戎昭(一作/行)鞍甲之勞庶詶天寵况¶
復邦家不造至此横流凶狡猶存何所逃責固以提戈¶
負劒卧泣行號言念荆巫志雪讎恥大齊徳並天地明¶
符日月隆禮詔俗張樂被民義感華夷仁侔造化玉羊¶
銀甕嘉瑞必彰澤馬山車禎符摠集若夫中原猛士本¶
自無窮沙塞精兵斯何有(一作/有何)量是以家國之富文景¶
所未儔兵馬之强秦漢所未敵但親鄰之道既篤夙私¶
<pb:KR4h0022_WYG_677-17b>¶
明發之懐彌敦先好以為興亡繼絶聖典通規爰命無¶
庸嗣守社稷(一作/宗社)既方憑大國庶討仇讎恩喻難違諸¶
懷慙哽公體兹懋徳毗奉中興歸自畨禺志在討亂至¶
於雲行電邁谷静山空扼鵲尾而定王畿登牛頭而掃¶
天闕漸臺偽帥將傳首於帝京郿塢元兇皆横屍於軍¶
市髙庸茂烈振古希儔承此欣然深所嘉歎今者殷憂¶
未已禍難相尋宗社無依奥主宜立夙承所眷尚在冲¶
年王室猶難何以康濟董侯幼弱終覆漢朝馬業童䝉¶
<pb:KR4h0022_WYG_677-18a>¶
仍傾晉室所謂前事之不忘後事之龜兆也孤過荷恩¶
靈預奉帷幄黄河白日亟降誠言分災䘏患事非虚㫖¶
但當小國之禮無失敬恭闔境人民俱勞寤寐方窮人¶
爵之重以報非常之功惠覽今書希能留意也上黨王¶
文髙劉徳武冠曹彰爰降宗英逺于將送裴侍中英起¶
贊奉師徳俱事戎間月壘連營雲旗蔽野同集江淮翼¶
我歸斾湛海殄等並前朝舊將夙著勲庸江左氛妖投¶
身齊國今者皆䝉恩奬並在戎行歸附明公共翦讎難¶
<pb:KR4h0022_WYG_677-18b>¶
去月將晦便届夀春已具舟艫將臨巢浦若公為内主¶
方同國子之勲余以定家得免臧孫之歎豈不功名富¶
貴共保無疆前望鄉闗唯增號哭蕭淵明頓首頓首¶
　　　代陳司空荅書¶
某頓首頓首使人孔文端至奉此月四日誨兼翰累牘¶
俯加循覽以悲以慰先皇聖徳在躬體道康哲允恭克¶
讓就日望雲𤣥雀銜書皇天眷命光宅區宇司牧黎元¶
澤與風行恩隨雨散朔南暨教要荒貢篚而運鍾百六¶
<pb:KR4h0022_WYG_677-19a>¶
時屬陵(一作/屯)夷賊臣侯景内奰中國掘剪公室鞭撻寓¶
縣三光掩曜四海分崩嗣后大孝發衷(一作/哀)志清國釁¶
載齊車以誓衆墨衰裳而鞠旅遥授兵略沿流電邁不¶
崇朝而戮封豕纔信宿而翦奔鯨雖天未絶梁伊帝之¶
力方欲克復梁雍吞滅崤函即都渚宫將議進取而穹¶
昊不惠頻降愍凶秦氏虎狼肆其虐暴主上幽辱鑾輿¶
播遷悲結萬姓痛深九服社稷須主天下難曠晉安殿¶
下地惟宻戚親實愛子弱表狥齊幼而岐嶷羣公卿士¶
<pb:KR4h0022_WYG_677-19b>¶
岳牧藩鎮莫不頓首屈膝請嗣宗祧王太尉秉徳居宗¶
實為元輔僕以不敏預叅末將今朝野寧晏方鎮協和¶
戮力華夷同奬王室庶竭股肱蕩刷讐釁殿下夙標令¶
譽早播明徳親則章興(漢朱虚侯章東牟/侯興居一作典非)地惟蔣邢昔¶
因多故託身大國今䝉發勑已次夀春載披來旨實深¶
傾注但帝子承制非為乏主冡宰匡翊寧俟長君雖則¶
末學頗聞前載成王踐阼曾未壯年昭帝君臨實惟童¶
孺若以家國多故思濟艱難仰惟尊戚莫不屬望分陜¶
<pb:KR4h0022_WYG_677-20a>¶
之寄側聽髙㫖如使不繼親地便議崇極上相居中自¶
當奉報昔仲子舎孫檀弓有作趙求外主穆嬴以啼前¶
事不忘可為故實蕃維末鎮敢用多陳逺降誨函唯深¶
哽佩陳某頓首頓首¶
　　　梁貞陽侯重與裴之横書¶
張佛奴昨還得去月二十九日書覽以增慨昔桓公始¶
反管仲親射其車重耳初還吕郤終焚其室頃家國多¶
患頻遘閔凶前事不忘便為龜兆所以皇齊大徳禮秩¶
<pb:KR4h0022_WYG_677-20b>¶
兼常威武紛紜洪恩汪濊况復旌旗照日鼔吹從風文¶
物俱華羽衛相鬱書契已來斯未有也卿天監之始門¶
官有成承聖之初身名俱泰正應勤王効命詶二后之¶
恩憂國如家報三靈之寵何有方規異志茍樹童䝉阻¶
地險於長川忘天討之應及孤昔忝蕃維非無逰士平¶
原之館乃乏如錐田文之家差有彈鋏雖復李廣麾下¶
莫不封侯衛青故人多懐彼此豈可文辭簡畧禮等平¶
交披封伸紙益多歎異相䑕無儀表詩人之作茅鴟刺¶
<pb:KR4h0022_WYG_677-21a>¶
傲彰魯史之文宿昔相期不應如此衆軍即便頓江闗¶
相見在近不復多及蕭淵明頓首再拜¶
　　　裴之横荅書¶
之横白足下定國等至枉雅誨具髙氏致送之旨即彼¶
行人逺到京城大慰應有成命但江山夐阻未奉朝廷¶
報辭第下國之麟趾先朝所寄籍彼鄰好義深主祀自¶
宜單車入境端委還朝而朱斾啟行戎旌望國江東士¶
子未逹髙懐僕早預簪裾夙叨眷與弦矢既暌江淮成¶
<pb:KR4h0022_WYG_677-21b>¶
阻青黎裁封雖斷西鳥之辭白雪在天豈無北風之歎¶
但變故紛紛忠貞宜顯寒松負雪誠愧節者之徒勁草¶
疾風寧忘烈士之槩齊師若反斾淮路退舎淝水彼之¶
敬送止縉紳之徒此之奉迎則軒蓋而已伏聽朝旨遲¶
申展敬之横白¶
　　　與徐陵薦方圓書　　　　　周𢎞讓¶
吾荷朝恩得安丘壑身名兩泰夫復奚言但願沐浴堯¶
風遨遊舜日安服飽食以送餘齒然性靈未能灰弭其¶
<pb:KR4h0022_WYG_677-22a>¶
間復須友生言晤後來英俊並出方為時生林谷之中¶
鮮逢退逸唯趙郡方圎栖遲天目年過强仕不慕時榮¶
文史足用學藝優敏中歲暫逰宛洛䝉弟識異其人方¶
儲之𦙍衣冠未絶雅奉閑逸得性丘林與吾朋逰積有¶
年歲今復同在巖壑畢志風雲琴按清商詩題空谷比¶
幽貞道缺考槃絶詠賁五履二兩爻無間方今公旦作¶
輔億兆攸賴激貪懲競儻自圓起弟以搜揚佐世水鏡¶
求賢脫能登此仄陋論(一作/綸)言是屬翹弓逺賁則山谷¶
<pb:KR4h0022_WYG_677-22b>¶
咸勸足令㢘風復振懦夫能立豈不𢎞哉圓若䝉此旌¶
招未必不鑿坯而逹於廊廟之用脫不能賁然來思而¶
於退讓之道於斯為貴恐弟未究東川人士聊復起予¶
今言吾家上宰之貴無以微禆萬一此舉脫復入聽少¶
得不負夙心周𢎞讓白¶
　　　答周處士書　　　　　　　徐　陵¶
辱去年三月二十七日告仰披華翰甚慰翹結承歸來¶
天目得肆閑居差(一作/羌)有弄玉之俱仙非無孟光之同¶
<pb:KR4h0022_WYG_677-23a>¶
隠優㳺俯仰極素女之經文升降盈虚盡軒皇之圖藝¶
雖復考槃在阿不為獨宿詎勞金液唯飲玉泉比夫煑¶
石紛紜終年不爛燒丹辛苦至老方成及其得道冥真¶
何勞逸之相懸也又承有方生亦在天目理當仰禀明¶
師摠斯秘要豈如張陵弟子自墜髙巖孫泰門人競投¶
滄海何其樂乎聖朝虚心版築尚想丘園若彼能赴嘉¶
招便當謹申髙命但其人徃歲亦望至京師觀此風神¶
確乎難拔故以忘懐爵祿詎持犧牲之談髙視公卿獨¶
<pb:KR4h0022_WYG_677-23b>¶
騁蜡蛵(一作/蜉蝣)之訓所恐有道三辟公車十徵若斯者終¶
當不屈此既然矣請復詳言昔楚國兩龔同時紆組漢¶
隂二老相擕抱甕兄之幽貞若其鑿坯負石方同形影¶
結綬彈冠無容越楚况乎糞土夔龍羶臊名器已行所¶
不欲非應及人忽承來音良以多感何則潁陽巢父不¶
曾令薦許由商洛園公未聞求徵綺季斯所未喻髙懐¶
而躊躇於矛楯也唯遲山阿近信更惠芳音如或誠言¶
謹便(一作/使)聞奏第夙勞比劇不復多呈徐君(一作/名)白¶
<pb:KR4h0022_WYG_677-24a>¶
　　　答諸求官人書¶
自古有(一無/此字)吏部尚書者品藻人倫簡其才能尋其門¶
胄逐其少多(一作/大小)量其官爵但古來數千年非無明時¶
也非無明主也自有才用雖美階級不通門户雖髙官¶
資殊屈若斯人者其例甚多請問諸君此是何義夫一¶
千錢一斛米之多少猶闗相祿况復皇朝官爵理係𤣥¶
天内典謂之為業外書稱之為命五行有驛馬之言六¶
甲有官鬼之說必令驛馬時發官鬼剋身所望偕榮便¶
<pb:KR4h0022_WYG_677-24b>¶
當果遂如其不爾决是難諧豈可改尚書作官鬼驅老¶
僕為驛馬耶若見問尚書何不分判用與不用許與不¶
許僕答云君非屈滯豈可相期决言應果若今驛馬差¶
爽便是乖信此闗君命僕何以相答耶若朝散之流行¶
止之屬門户相似人才不殊選家斟酌無能為爾若陟¶
大位清官悉由元命夫人君賔用並是前緣故宋文帝¶
云人(一有/世字)豈無運命每有好官缺輙憶羊𤣥保梁武帝¶
云世間人言有目色我特不目色范悌自此而論豈非¶
<pb:KR4h0022_WYG_677-25a>¶
前業且世諺云圖官在亂世覔富在荒年梁孝元帝承¶
侯景之凶荒王太尉接荆州之禍敗爾時䘮亂無復典¶
章故使官方窮此紛雜自紹泰太平及永定中(一作永/定之時)¶
聖朝草創爾時州州自帝郡郡稱王天下干戈(一作干/戈未息)¶
尚無條序兼以府庫空虚賞賜懸乏白銀之寳難得黄¶
紙(一作/禮)之板易營假以官榮(一作權/以官階)代於錢絹義在(一/作)¶
(存/)撫綏無計多少又有非舊非勲非地非才託節將而¶
求官因時人以買位賣官既賤皆為清顯故(一作/致令)員外¶
<pb:KR4h0022_WYG_677-25b>¶
常侍路上比肩諮議參軍市中無數四軍五校車載斗¶
量豈是朝章應其如此今衣冠禮樂日富年華主上體¶
成王之風太傅𢎞周公之徳西戎北狄畏我王威時既¶
清矣時既平矣何可猶作亂世意而覔非分之官耶(一/作)¶
(何可猶作舊/意非理望也)凡人所以稱屈滯者身已不無寸能官又¶
不及父祖既是明時可以於邑所見諸君多踰本分猶¶
言太屈未喻髙懐若問梁朝朱領軍等(一作/异)並(一作/亦)為¶
卿相此不踰其本分耶此天子所用(一作此是/天子所拔)非闗選¶
<pb:KR4h0022_WYG_677-26a>¶
序舊章秦有車府令趙髙直為(一作/直至)丞相漢有髙廟令¶
田千秋亦為丞相此復可為例耶僕七十之歲朝思夕¶
計並願與諸賢為真善知識曾無嫌隙差可周旋非欲¶
令君作此怨訴但既忝衡流應須粉墨庶其允當無負¶
朝寄耳去年疾患亦(一作/爾)餘氣息不能相荅通作此書¶
所望諸賢深明鄙意徐君白¶
　　一作皆陳書本傳¶
　¶
<pb:KR4h0022_WYG_677-26b>¶
　¶
　¶
　¶
　¶
　¶
　¶
　¶
　文苑英華巻六百七十七¶
