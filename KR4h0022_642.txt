# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:57.852864
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷六百四十三
<pb:KR4h0022_WYG_642-1a>¶
欽定四庫全書¶
　文苑英華卷六百四十三　宋　李昉等　編¶
　雜奏狀¶
　　奏度女道士等狀二首¶
　　代伊僕射奏請女正度狀一首¶
　　奏得嘉禾嘉𤓰狀一首¶
　　奏行營兵馬狀一首¶
　　奏投降囬鶻狀一首¶
<pb:KR4h0022_WYG_642-1b>¶
　　奏黄家賊事宜狀一首¶
　　奏太原官吏選數狀一首¶
　　奏教習長鎗弓弩狀一首¶
　　奏排比第二般差撥兵馬狀一首¶
　　奏教兵馬狀一首¶
　　奏差赴許州兵馬狀一首¶
　　奏加嶺南州縣官料錢狀一首¶
　　奏擢管長平義倉狀一首¶
<pb:KR4h0022_WYG_642-2a>¶
　　奏令子弟主辦遷奉狀一首¶
　　奏孝子劉敦儒狀一首¶
　　奏百姓割股狀二首¶
　　奏誅逆人等狀一首¶
　　奏黄州録事叅軍張紹棄妻狀一首¶
　　奏貶姜鉥狀一首¶
　　　奏度女道士無名尼等狀　　王仲周¶
右伏以代理𢎞道三教同歸聖誕佳辰萬靈叶慶上件¶
<pb:KR4h0022_WYG_642-2b>¶
女道士無名尼或早授畢法已聞具戒願編僧道之録¶
永遂修持之心今因降誕日伏乞賜其正度¶
　　　奏姚季立妻充女道士狀¶
右件驍將自貞元年身亡其妻行服三年情禮畢備去¶
歲秋首已及祥除素習真經志願入道伏以草野之人¶
能修栢舟之誓義足以勸志不可移今因聖誕之辰願¶
崇景福請度充女道士法名真𤣥仍請就潤州道林觀¶
　　　代伊僕射奏請女正度狀　　吕　温¶
<pb:KR4h0022_WYG_642-3a>¶
　　　　光禄大夫尚書右僕射南充郡王臣女請度¶
　　　　尼¶
右臣伏以陛下降誕之辰率土䝉幸臣於含氣之内獨¶
受深恩(集作受/恩獨深)思所以稱慶南山獻心北極遂割骨肉¶
之愛俾歸岑寂之門結幽願於金仙奉勝因於寳壽冒¶
昧上請精誠匪他陛下以釐革初行渙汙無反憐臣罄¶
至之分事與恩違念臣愚魯之忠貸於法外特降中使¶
俯加慰諭臣忝居端右之地首干畫一之科(集作/文)誠雖¶
<pb:KR4h0022_WYG_642-3b>¶
奉上義乖率下合當嚴譴忽被殊私震驚失圗慙跼罔¶
㨿荷降鑒之眀原情斯在䝉曲全之澤為感則深輙(集/作)¶
(輕/)凟宸嚴伏增隕越謹奏¶
　　　奏汴州封丘縣得嘉禾浚儀得嘉𤓰狀¶
　　　　　　　　　　　　　　　韓　愈(集/無)¶
右謹按符瑞圖王者徳至於地則嘉禾生伏惟皇帝陛¶
下道合天地恩霑動植邇無不協逺無不賔神人以和¶
風雨咸若前件嘉禾等或兩根並植一穗連房或延蔓¶
<pb:KR4h0022_WYG_642-4a>¶
敷榮異實共蔕既叶和同之慶又標豐稔之祥感自皇¶
恩㣲莖何極於造化親逢嘉瑞小臣喜遇於休明無任¶
(云云/)¶
　　　奏差赴唐州行營軍馬狀　　崔行先¶
右伏奉今月日墨詔令選擇馬軍三日騎隨中使赴唐¶
州臣當時已具聞奏訖臣所管士馬常經校試蓄銳斯¶
久惟忠益彰常持報國之心盡秉(一作/盡)懐恩之分忽奉¶
詔命頓生光輝豈意宸私俯察誠願三軍抃舞闔境歡¶
<pb:KR4h0022_WYG_642-4b>¶
呼並喻以勲忠形於感激雖慙數寡不愧衆多蔚為天¶
討之師自假神威之福其器械軍容等並得鮮㓗亦稍¶
豐饒以今月十三日從鳳翔府隨中使進發訖臣軄當¶
護塞志切除奸不獲齒列諸軍身先士卒助銛鋒於破¶
賊逆節斯摧俾付寸燭以燎原焚枯可待臣無任憤悱¶
踴躍之至¶
　　　奏投降回鶻大首領大將軍安達于等狀¶
　　　　　　　　　　　　　　　于　邵¶
<pb:KR4h0022_WYG_642-5a>¶
右臣得邠州節度使牒上件人等背逆歸順云被懷恩¶
招來打鳴沙縣便擬將收長安為不奉可汗處分遂却¶
廻邠寧投降並到使訖謹遣監軍使徐欽令領赴闕庭¶
者回鶻逺蕃素効誠節自中原俶擾累建勲庸陛下約¶
為弟兄式崇惠好我即示以恩信親仁善隣之道彼亦¶
懐於徳澤為不侵叛之臣而逆竪猖狂間行招誘初遭¶
誑惑雖衿甲而即戎遽感恩私竟束身而請命可汗既¶
不𦔳逆懐恩當即成擒殘孽永清指期非逺¶
<pb:KR4h0022_WYG_642-5b>¶
　　　代裴中丞奏邕管黄家賊事宜狀¶
　　　　　　　　　　　　　　　栁宗元¶
右今月四日邕管奏事官嚴訓過稱押衙譚叔向等與¶
黄家賊五千餘人謀為翻動雖已誅斬猶未清寧臣當¶
時差本道同十將試光禄卿雷遶至邕管界首賔州以¶
来刺(集作/迎)探事宜兼為聲援昨得雷遶十四日狀并嚴¶
訓狀報同到其黄家賊並已退散各歸洞穴訖伏以䑕¶
竊狗偷非足為患陛下威靈逺被神化旁行遂使姦狡¶
<pb:KR4h0022_WYG_642-6a>¶
(集作/猾)之謀先期而自露囬邪之黨不戮而盡滅(集作/夷)伏¶
恐飛章已達吉語未聞上軫天心猶煩廟算臣謬居方¶
鎮忝接疆界所得事宜不敢不奏¶
　　　奏太原府資望及官吏選數狀　令狐楚¶
右臣得司錄叅軍李旦等狀稱前件府名三都望同兩¶
府吏曺近日稍易舊規格限之中增加選數特乞奏聞¶
者謹檢開元十一年正月二十八日勑置北都府縣資¶
望並凖京兆府河南府中間吏曺蹔有降下前使王縉¶
<pb:KR4h0022_WYG_642-6b>¶
薛兼訓馬燧李説并有舉奏尋䝉復舊今凖三月十五¶
日勑停减諸州府雙曺司錄判司及甲曹叅軍特䝉勑¶
旨京兆河南太原三府不在減限伏以太原府龍興盛¶
業天啓雄藩有義旗起建(一作/建起)之堂為仙駕㽞逰之地¶
官標㽞守驛署都亭典章甚眀制度咸在數年来吏部¶
選格不同京兆河南兩府官資稍下選數則深掾吏諸¶
臣懇有披訴儻伺(疑作/狥)從權之義恐乖仍舊之規伏乞¶
聖慈特勑吏部凖元勑與京兆河南一例處分¶
<pb:KR4h0022_WYG_642-7a>¶
　　　奏教習長鎗及弓弩狀¶
右淮泗㓂猶或未(一作/未掃)除天下人臣皆思奮擊臣伏以¶
射渠魁之目勁弩為先舂大憝之心長鎗是切比雖兼¶
習多不專精臣今選定前件官健取八月四日於城東¶
起教不敢不奏¶
　　　奏排比第二般差撥兵馬狀¶
右臣伏以逆賊吳少誠孤負聖明作為奸亂尚延晷刻¶
之命未即雷霆之誅天下人臣皆同憤激况臣任當旄¶
<pb:KR4h0022_WYG_642-7b>¶
鉞誓掃煙塵割肌肉以資軍亦無所苦執干戈而衛國¶
惟恐不堪况將士等忠義居心堅剛挺質勇於戰陣樂¶
此征行臣謹差前件兵馬如前其資裝器械一事已上¶
並無所闕續具發日聞奏仗其忠順兵氣自雄諭以功¶
名衆心皆勵矧兹窮㓂非足勞師伏望天恩不至憂軫¶
　　　奏教當道兵馬狀¶
右臣伏以不教視成為國之蠧政有備無患前王之格¶
言今呉少誠叛換汝南慿陵淮右雖鳥鳶嘯聚見彈已¶
<pb:KR4h0022_WYG_642-8a>¶
驚而枳棘萌生須鋤其本昨臣所陳章奏願徃討平及¶
奉詔書但令排比在軍中之百事誠有舊規以麾下之¶
萬人要知新令謹取今月二十五日於東城凖敕教習¶
至二十九日大設後各勒歸本鎮不敢不奏¶
　　　奏差兵馬赴許州救援并謝宣慰狀¶
　　　　　　　　　　　　　　　前　人¶
右中使臣希倩至伏奉詔書兼宣恩㫖慰問臣今差前¶
件兵馬者臣伏以呉少誠内懷奸詐上負聖明因幸隣¶
<pb:KR4h0022_WYG_642-8b>¶
䘮遂虧臣節提携逆黨逼迫孤城凡在忠良不勝憤切¶
况臣謬居方鎮便合封平伏䝉陛下委曲照臨丁寕誨¶
諭感槩而毛髪盡勁憤啟而肺腸皆激諸軍㑹合計日¶
剪除當道兵馬差定訖已具列狀奏聞¶
　　　奏加嶺南州縣官課料錢狀　孔　揆¶
右伏以前件州縣或星布海壖或斗(一作/雲)絶荒外首領¶
強黠人户傷殘撫御緝綏尤藉才幹刺史縣令皆非正¶
員使司相承一例差攝貞亷者懇不願去貪求者茍務¶
<pb:KR4h0022_WYG_642-9a>¶
狥私臣自到州深知其弊必若責之以理莫若加給料¶
錢今具分折如前並不破上供錢物輙陳管見務在逺¶
圖伏乞天恩允臣所請¶
　　　奏擢管常平義倉狀　　　　李　渤¶
臣伏詳勑文本救荒歉忽有危切貴及其時當州去京¶
徃來萬里奏廻方給豈及飢人臣請所管忽遇災荒量¶
事賑貸訖續分折聞奏庻使逺人速活聖澤遐流臣之¶
所管僻在嶺外廹以山賊人尤難理若令數改必困蟊¶
<pb:KR4h0022_WYG_642-9b>¶
食常平義倉本救災害向為歉沴擢臣處之方鎮臣宜¶
竭力上荅皇明伏乞聖恩允臣所奏庶使皇靈逺被獷¶
俗知恩¶
　　　奏凖詔令子弟主辦遷奉事狀　裴次元¶
臣某言伏以幸遇通年奏請遷奉事伏奉月日手詔令¶
子弟主辦以趂時日者私願上陳天書下降跪承恩(一/作)¶
(明/)命榮感失圖臣實不天幼丁家禍荐鍾㓙釁方在童¶
䝉逮于成人終鮮兄弟比以時日非便顧室且貧日居¶
<pb:KR4h0022_WYG_642-10a>¶
月諸未辦歸祔痛心疾首以候吉辰昨日(一作/者)陳露下¶
情求替遷奉赴任之日亦具奏聞今奉詔書令子弟主¶
辨雖懇辭上凟而天聽未廻荷朝廷之寄深望阡兆而¶
心殞臣即凖詔遣子弟專徃揚州舒州主辦便赴上都¶
續具聞奏臣揆以才劣職任非輕不敢重陳冄煩睿覧¶
懐罔極之感章奏冀允於深誠奉絲綸之書奬任益彰¶
於聖㫖顧違恩重哀荷難任臣不勝荒塞摧逼之至¶
　　　奏孝子劉敦儒狀(元和/八年)　　　權徳輿(時為東/都留守)¶
<pb:KR4h0022_WYG_642-10b>¶
　　　　孝子劉敦儒年四十九(曽祖子𤣥祖貺父浹/住東都從善坊)¶
右件人名儒史官之家積成教義至性誠孝感動人倫¶
母患風狂心緒乖亂無辜榜箠常至僵仆或凍於積雪¶
之下或曝於赫日之中腐爛皸瘃(一作/裂裂)畧無完體見其¶
楚毒方上(集作/與)飲食敦儒蘇而復起常懼人知承順恬¶
然不覺疾痛因心之道貫於神眀欲盖彌彰事久方著¶
蒸蒸不匱十有六年貞元二十(集無此/字非)年留守韋夏卿¶
具狀奏聞奉其年八月二十九日勑宣付史館旌表門¶
<pb:KR4h0022_WYG_642-11a>¶
閭臣至洛都具詳事實聞諸族類布在風謡今又十年¶
不改其飬飢寒所廹衣食闕然晨昏所奉朝不繼夕伏¶
以底禄筮仕資廕多門至行絶人尤可嘉奬伏望天恩¶
特授一觧褐京官使分司就飬則私計(集作/計食)可給寸禄¶
為榮庻厚時風以𢎞孝理特乞聖慈允臣所奏(集作/請)謹¶
錄奏聞伏候勑㫖¶
　　　奏百姓王士昊割股狀　　　令狐楚¶
右臣得太原府牒前件人為母阿張患病割股奉母其¶
<pb:KR4h0022_WYG_642-11b>¶
母所得疾漸損者臣伏以登于大孝在禮為難忍其甚¶
痛於人不易王士昊長於市井利在錐刀誓以誠明之¶
心療其羸老之疾割肉於股饋羮于堂信可以感通神¶
眀風變人俗某猥司亷察獲守方隅以此至性恐湏旌¶
表¶
　　　奏榆次縣馮秀誠割股奉母狀¶
右臣得太原府牒前件人為母久患割股奉母所疾漸¶
損者臣差當縣主簿劉戡檢驗得狀具如前申者臣伏¶
<pb:KR4h0022_WYG_642-12a>¶
以縱螫及膚口猶難忍援刀刺骨心豈易安前件人出¶
於畎畆之中長在草茅之下天生仁孝日用元和忘甚¶
痛於已軀期有瘳於親疾人倫共感名教所宗斯實陛¶
下仁掩周王孝逾虞帝陶蒸動物之性啟迪仁人之心¶
况臣守在方隅職司廉察㨿其至行恐合褒稱¶
　　　奏誅逆人等狀　　　　　　于　邵¶
右前件官等或久登清貫或厚受國恩天歩艱難不隨¶
清蹕偽庭頡頏忍飲盗泉或脩撰文書或統制兵馬或¶
<pb:KR4h0022_WYG_642-12b>¶
動衆以資敵或作奸以蠧人事跡昭彰實不可掩臣等¶
初命禁錮伏候聖恩輿議囂然皆將倳刃此軰大逆無¶
道覆奏難容臣叅諸禮法按軍令訖匿瑕含垢誠君父¶
之恩私嫉惡剛腸亦臣下之職分擅此處置伏増戰越¶
　　　奏黄州録事參軍張紹棄妻狀　牛僧孺¶
右臣得張紹妻盧氏狀其張紹寵婢花子每令無禮相¶
陵臣推問有實者伏以張紹忝跡衣冠幸陶徳化不敦¶
二姓之好敢瀆三綱之經嬖惑女奴蔑侮妻室非特(一/作)¶
<pb:KR4h0022_WYG_642-13a>¶
(徒/)衣服飲食貴賤渾同兼亦待遇等威袵席顛倒欵招¶
明白愆尤至多縱禀性庸愚靡及於教義而歴官州縣¶
合聞於憲章逞其邪心曾不懼法顧茲醜行恐玷大猷¶
臣職在觀風事先按俗有闗政理敢不申聞伏乞明示¶
罪名流竄逺地使人知家道以誡士林謹具奏聞伏聴¶
勑㫖¶
　　　奏貶晋陽縣主簿姜鉥狀(為人/作)令狐楚¶
右臣劉氏堂外生即故硤州刺史伯華嫡孫左補闕某¶
<pb:KR4h0022_WYG_642-13b>¶
第三女是臣亡叔庻子絳州刺史勛外孫父身早亡臣¶
妹多病遺孤寡婦無所依投及臣緫戎來相依止臣見¶
其長成湏有從歸其姜鉥久在太原曽任主簿誠非匹¶
敵誤與婚姻豈料如獸之心同人之靣縱横兇悖舉止¶
顛狂旬月之間豪横備極惡言醜語所不忍聞有忝祖¶
宗難施面目臣以為夫婦之道無義則離因遣作書遂¶
令告絶矜其愚下擬許生全而將校等二十三人播進¶
於庭確論其事具如前例請以上聞雖忍孤兒可欺其¶
<pb:KR4h0022_WYG_642-14a>¶
如衆怒難息特希竄謫以雪寃疑干冒宸扆伏増戰越¶
之至¶
　¶
　¶
　¶
　¶
　¶
　¶
<pb:KR4h0022_WYG_642-14b>¶
　¶
　¶
　¶
　¶
　¶
　¶
　¶
　文苑英華卷六百四十三¶
