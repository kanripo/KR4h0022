# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:11.893867
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷九百四十二
<pb:KR4h0022_WYG_942-1a>¶
欽定四庫全書¶
　文苑英華卷九百四十二　宋　李昉等　編¶
　職官四¶
　　李少卿條墓誌一首　　張監察衆甫墓誌一首¶
　　王大夫珙墓誌一首　　盧賔客正已墓誌一首¶
　　李賛善墓誌一首　　　常員外墓誌一首¶
　　　朝散大夫守司農少卿賜紫金魚袋隴西縣開¶
　　　　國男李公墓誌銘　　　　權徳輿¶
<pb:KR4h0022_WYG_942-1b>¶
公諱條字堅後以字為諱淮安靖王贈司空神通之𤣥¶
孫也鹽州刺史孝銳司空之昭也𢎞農太原守璟鹽州¶
之穆也太子太傅贈司徒齊物公之禰也尚書左僕射¶
贈司空復公之兄也代以忠厚而膺爵命勲藉吏部皆¶
冠宗室公秉是慶祉生而朗邁𢎞毅䟽逹方亷孝悌學¶
以遜志文而無害始以門廕叅調三命官至廷尉平(集/作)¶
(評/)明清閱實適其輕重改宣城令滿嵗受代縣人以理¶
狀乞留亷車上聞詔可其奏且加大理司直從人欲也¶
<pb:KR4h0022_WYG_942-2a>¶
縣鄙之南水泉委匯每暑雨流潦(集作/淹)輙傷大田公乃¶
峻為之防恱使其衆人就安利稼皆登成大厯中鄜坊¶
節度使表為上介遷監察御史殿中侍御史權䇿畫一¶
以咨之成師足食邉備益固使罷除昭陵臺令貴強㳫¶
貪奸冐法禁公職在充奉露章以聞已(集作/已非)為巧言所¶
中坐貶建安尉在途累䟽詞理劘切上覽而直之罪人¶
就誅方議率復屬太夫人棄敬飬貞元初移蘄州長史¶
尋徴還京師執事者銳意引重公亦啓心獻納㑹一人¶
<pb:KR4h0022_WYG_942-2b>¶
有漢宣共理之歎拜泉州刺史泉人冝之入為宗正丞¶
時卿長與其貳不相能告訐之書紛然交倅(集作/文訢)詔公¶
平之皆得其中自後屬籍疑讞顓其聽斷两造以明九¶
族以和九年授果州刺史先是理下無𪠘署官司無令¶
書節用量(集有/度字)功經構講聚百堵乃興九章粲然政用¶
樂易人皆輯附居部明年有女道士謝氏白晝上昇優¶
詔嘉異州閭咏嘆十一年以課最陟為司農少卿國泉¶
邦用精力區處利病陳聞靡不纎悉十四年宸心憫雨¶
<pb:KR4h0022_WYG_942-3a>¶
比屋艱食出其陳陳以活元元又百吏之禄廪以粟易¶
幣則輕重相凖而便於人皆自公發之也公稽覽故志¶
通綀程品嘗獻軍國便冝五章推理道以及人事其他¶
奏議皆附經術有蹇蹇(周易/謇)匪躬之操焉渥澤日加方¶
厚其屬任而才命相戾末如之何十五年三月乙已以¶
疾終于勝業里私第享年五十九夫人滎陽鄭氏某官¶
某之孫某官某之女姿操柔明先于公若干年而殁乃¶
者以公之勤追封滎陽縣君其孤曰昌舉進士甲科淑¶
<pb:KR4h0022_WYG_942-3b>¶
行至性公族稱其有後以其年五月甲寅龜筮襲吉血¶
涕奉䘮祔塟于萬年縣某原先公之兆域以徳輿獲詳¶
踐履俾篆斯文其銘曰昔有靖王愍䇿司空至公父兄¶
亦命三公公族家代車服以庸允矣司農直方懿恭行¶
惟遜悌仕乃亷忠利刄刜鍾輕翰翔風時方大来命則¶
不融桞車遲遲棘人充充如履厦屋歸全舊封圓石篆¶
銘永識于中¶
　　　監察御史清河張府君墓誌銘　前　人¶
<pb:KR4h0022_WYG_942-4a>¶
君諱衆甫字子初清河人曽祖尚皇海州司馬祖𢎞藝¶
皇兖州曲阜縣令考隠皇淄州司户叅軍早為諸生能¶
以學行自力寛亷而温朴厚而文易居向晦固窮不變¶
故年過耳順而方脫章甫冠惠文示不苟也初為轉運¶
司所辟觧中太常寺太祝轉河南府夀安縣尉罷秩厯¶
年僑居雲陽時以縁情比興䟽導心術志之所之輙詣¶
絶境間以覊旅游京師卿大夫聆其風者方以聲韻屬¶
和不暇㑹淮寧軍帥之始至也脊㨂僚佐求仕於朝朝¶
<pb:KR4h0022_WYG_942-4b>¶
賢多以君為才辟書荐至俄拜監察御史且為從事讜¶
言幕畫舉無違者徴軍實於廣陵因渉江省家道病沉¶
痼不克復命以建中三年三月日至家而終享年六十¶
八夫人汝南周氏先於君殁其孤曰實曰宇年並孩齓¶
未勝縗絰嵗以某月日權祔焉嗚呼貴仕眉夀或與令¶
徳不并此昔賢所以為歎姑以景行茂實賁于黄泉銘¶
曰¶
洪範之義享用五福展如之人冝荷百禄嘉言婉婉則¶
<pb:KR4h0022_WYG_942-5a>¶
罔攸伏既鐵其冠亦朱其服浮休沄沄歸全還真喬木¶
荒墳于嗟乎張君¶
　　　御史大夫王公墓誌　　　　常　衮¶
尊主直人則醜正者售禍權侔才忌則害能者構忤况¶
位抗三府勢傾一時天下之事懸在掌握而剛腸立朝¶
鷙鶚横秋(一作/瞬)匡拂摩切姦邪是懲至使隂謀恊比承¶
間竊發曖昧摧辱加於大臣公諱鉷太原祁人也昔在¶
𤣥宗之盛外攘獯戎内立制度混一天下圖萬世安至¶
<pb:KR4h0022_WYG_942-5b>¶
于軍旅征伐府庫賜予聲明羽儀禮文憲則莫不懿鑠¶
震曜龎鴻精備國用荐費闕於經入固宜有卓立大才¶
統集其事公當此時以御史大夫領京兆尹佩帯使印¶
十數焉黜幽陟明考察風俗地征國賦均輸(一作/衡)平凖¶
天子六閑上林三官皆緫制之未央前殿離宫下苑亦¶
䕶作焉公以典訓經之文法緯之明察綱之亷平紀之¶
其運也合變隂陽有以鼓其動其宻也至精鬼神不能¶
窺其隙衘䇿害郡之黠鈐鍵多門之蠧裁兆物計億事¶
<pb:KR4h0022_WYG_942-6a>¶
沛有餘力矣動一節摇百支無所竄情矣故威檢轂下¶
風清關右紅粟氷紈露積朽腐星精雪駟外廐填溢廣¶
靈囿之百里奉祈年之萬春漢家水衡少府錢四十萬¶
至是而過之俾我巍巍之朝四海雄冨丕變於太公之¶
力焉入則轉移大謀出則平决群議天子垂拱於旒扆¶
宰臣髙抗於廟堂時佐輔陳希烈忌公有宰相噐憂在¶
移奪又楊國忠與公權勢相傾事不两立㑹有兇人邢¶
宰(唐書/作倖)隂聚姦黨於長安里舎中公以京輔都尉之卒¶
<pb:KR4h0022_WYG_942-6b>¶
逮捕悉擒詔公與廷尉雜理而希烈洎國忠使法吏以¶
牘背喻風指於兇首引公愛弟銲連坐公具表其狀請¶
自拘於司敗上以罪不相及猶遣使慰厚之而沉猜罔¶
上者宻白而下其書舊制大臣不對理陳寃天寳十一¶
年四月十三日奉氂纓盤水北面拜跪而自裁妻子移¶
𨽻宅于荒服嗚呼歴觀憂國愛君之臣忠信未逹而左¶
右所鞫按成其無狀之罪豈勝言也則王章晁錯納忠¶
漢朝衣冠僇於都(一作/東)市家屬徙於合浦古人有言曰¶
<pb:KR4h0022_WYG_942-7a>¶
刑罰出於身實難自他及之又何害也知我者其天乎¶
公始以茂才異行首於䇿詔凡四佐王官之邑七領憲¶
府之命一至殿省再遷臺郎大司空大司徒各一官族¶
徳政燕國公張說已叙於烈祖之碑夫人河東郡夫人¶
薛氏存與其榮殁與其辱南北萬里流離十年飲恨餘¶
生以存宗祀以大厯三年五月終于某所嗣子稱以不¶
天之釁承覆巢之餘遷逐炎海幽寃霜露家未悔禍慈¶
親㐫歸生人之難無稱之比永惟先君及難塟故有闕¶
<pb:KR4h0022_WYG_942-7b>¶
泣血忍死獲終哀誠以大厯五年三月二十一日合祔¶
於中書皇考真宅之次相國許昌公嘗感府辟緬然懐¶
舊改贈移寢周於庀䘮有以見京兆知人之明許昌報¶
徳之厚衮追叙遺烈亦門生表墓之禮銘曰¶
知者謀始不能知終明者察㣲昧於數窮任我以事效¶
我以功吉㐫悔吝生乎其中無象無端茫茫蒙蒙伏恨¶
黄墟孰問蒼穹小君從祔松栢来同¶
　　　太子賔客盧君墓誌銘　　　前　人¶
<pb:KR4h0022_WYG_942-8a>¶
上於大臣存殁優禮若忠厚篤敬勤勞有勲則錫以追¶
命之册延曜耿烈使之昭也大厯五年七月癸酉制故¶
太子賔客盧正已可贈太子少保昔唐虞之際龍作納¶
言咎繇弼刑其在周漢申伯于藩南邦召公宅師東郊¶
四皓輔翼太子公嘗拜蜀郡長史成都尹劔南節度採¶
訪等使大理卿刑部侍郎工部尚書東郡留守太子賔¶
客悉更乎明哲道徳有馨香於前世之臣所任也才難¶
不其然歟公之作鎮也𤣥宗自省方復雍以千官六宫¶
<pb:KR4h0022_WYG_942-8b>¶
南北軍之從留蜀殆二年矣而元元給輸費苦以公徃¶
典通義唐安二郡以理平遷通州刺史七州採訪禦使¶
課最遂止輦草詔而命之翼勤則黜幽化源以清則群¶
服庶尹執事之人不欺矣糺逖則攝懐亂畧以寧則蠻¶
夷君長異姓侯王從乂矣匡困則資無繇賦既平則鰥¶
寡孤獨廢疾者知所飬矣旌徳訓農禮讓大行則三老¶
孝悌鄉嗇夫知所勸矣公之議刑也先帝以天下初定¶
禁網踈闊朝廷郡國廢革舊章於是草具科條制刑録¶
<pb:KR4h0022_WYG_942-9a>¶
三卷以成後代法程無爽悔無佚罰矣公之居守也自¶
邊騎入洛三川大殘長樂衞尉悉無官守中臺文書盡¶
成灰燼而白晝大都之中剽吏奪金殺人横道河南尹¶
不能禁公以明恕清汙俗以淳和消沴氣禮新序舊士¶
庻欣欣勤懋郎吏増嚴屯校日引月長四方人大和㑹¶
翼翼之頌復覩于京師矣公之調䕶也儲后方建廸簡¶
首僚以孝友閒博通明道術而保奉之夫大賢濟時而¶
不獨善大才當事而不辭難凡所任遇皆以國之艱急¶
<pb:KR4h0022_WYG_942-9b>¶
帝所親信而在厥服也始以經明四佐大邑三厯京椽¶
五遷藩鎮三踐臺郎一處右轄再兼中憲以至于九卿¶
元戎師賔居守小司冦冬官卿公字子寛本諱元裕(元/裕)¶
(改名正已查宰相世系表/乃以為兄弟二人恐非)以聲恊上之尊穪時方大用¶
優詔改錫焉曽祖君胄虢州叅軍王父貞慶(表作/貞松)髙尚¶
不仕烈考履氷厯左補闕皆純古(尚書作/純佑)秉哲本經輔¶
行徳類賢續以之長世公含精於天性之道用晦於先¶
物之智洞於學炳于文慈惠而厚汪汪洵洵未嘗簡彛¶
<pb:KR4h0022_WYG_942-10a>¶
不校其犯禄及踈逺家無長物在貴居陋樂而不更春¶
秋之饗僅致君胙賔客之位適容宴豆漿藿未厭于家¶
食稂莠不充於馬餼及賜告得謝安車東歸天子老臣¶
優游惠飬早逹𤣥理迨茲逾深追贈之年二月既望疾¶
甚不弛冠帯安坐超然越二十一日甲申薨于東都循¶
善里之私第夀七十有九夫人滎陽郡鄭氏禮義風教¶
鄉族宗焉澹忘物遷静與真㑹公一其好尚偕其貴夀¶
亦古人之所難并也公薨之前祀八月七日終年六十¶
<pb:KR4h0022_WYG_942-10b>¶
有五權厝于新安縣龍澗原近先塋也將祔而定壙有¶
伏泉改卜靳塢北里重岡之陽吉六年二月巳酉乃塟¶
是以緩嗣子前祕書郎兼監察御史翰一身主祀泣盡¶
形遺親友所憂言之感涕永惟先公夫人嘗有升堂之¶
拜纂揚風烈非小子而誰銘曰¶
五侯九伯太公征之大輅龍旂桓公受之子子孫孫勿¶
替引之前人光明我公昭之天子作師我公師之懿徳¶
顯猷永世則之¶
<pb:KR4h0022_WYG_942-11a>¶
　　　賛善大夫李君墓誌銘　　　前　人¶
太上立徳我咎繇謀之太極至道我老氏明之施于子¶
孫令聞長世盛衣冠於鄉族傳帯礪于侯社西凉有武¶
昭之諡後魏有姑臧之封祚于我唐親則同姓門閥清¶
顯冠於人倫婚姻所仰齊其大也朝位所推滕其長也¶
君諱某字某其先隴西成紀人也曽祖𤣥道皇朝秦王¶
府十八學士給事中銀青光禄大夫常州刺史祖正基¶
皇太子舎人父犯肅宗廟諱皇膳部郎中淄州刺史文¶
<pb:KR4h0022_WYG_942-11b>¶
章侍從給事黄門官品第三使符至五軍坊司其啓奏¶
殿柱題其名氏並以博學偉才厯位中外藹然聲問揚¶
于家邦公體元精之和得大雅之正入出孝悌而蒸蒸¶
如也恭儉寡過學如不及起詩禮之廢疾通古今之訓¶
注以五經髙第冠名大學而四方諸儒多所質疑是時¶
也𤣥宗在上天下大同分王宗枝以崇藩屏髙選僚友¶
必極時俊非阮渾純粹鄭袤鑒識徐幹之恬淡寡欲匡¶
衡之射䇿甲科則何以處畏慎之地當敬愛之禮故命¶
<pb:KR4h0022_WYG_942-12a>¶
公叅陜王忠王義王棣王四府藩佐雖天人帝子不出¶
於清禁而井賦田租必㧾於朱邸公守以亷介謹(一有/于字)¶
均節用用或有差終不奉教春秋匪懈夙夜在公行之¶
惟艱不易其操何止攀小山之桂虚望神仙對西園之¶
月空疲讌賞而已開元中御史大夫李商隠按察東都¶
大明黜陟表公清白尤異特拜朝散大夫尋除右衞率¶
府左郎將遷太子右賛善賛三善之徳周禮其難將四¶
率之府晉朝所重風流名士文武兼才輝映崇賢肅清¶
<pb:KR4h0022_WYG_942-12b>¶
屯騎素懐止足亟請歸閒至于暮年終不得謝嗚呼道¶
不可屈身屈何傷以天寳十四載正月十七日終于東¶
京崇政里之私第享年若干永泰元年二月皇帝以肅¶
宗藩僚清節明著家臣秋賽在先志而不忘中尉夜拜¶
嘆流年之已逝又以子烈憲臣光我多士詔贈曹州刺¶
史旌有徳也夫人滎陽鄭氏明粹柔閒配于君子孝敬¶
感於冬鯉勤儉彰于夜螢先公而終其引盖殯有子二¶
人長曰榮終潤州司功次曰挺前監察御史繼夫人滎¶
<pb:KR4h0022_WYG_942-13a>¶
陽縣鄭氏輔佐之道冝其家人均飬之徳愛猶已出(一/作)¶
(子/)有男曰慶前越州叅軍從夫啓南城之邑随子述東¶
征之賦江海悠然徃歌来哭以大厯三年五月日葬我¶
濟隂守于偃師縣東姑臧公之塋次盖二夫人祔焉挺¶
慶等性與純孝幼承訓奬蒸蒸孺慕合塟于防海變山¶
飛銘石不冺詞曰¶
我之始祖自髙丘兮繼有賢王霸凉州兮冕紱班然(一/作)¶
(然兖/冕班)乃公侯兮周之姬姓漢之劉兮卓哉濟隂廣前脩¶
<pb:KR4h0022_WYG_942-13b>¶
兮懐文抱質能剛柔兮羽陵遺簡誦如流兮介幘單衣¶
從梁逰兮儲宫端士侍銅樓兮長水校尉鳴絳騶兮方¶
期告賜得歸休兮誰謂生涯忽若浮兮先朝宫臣聖眷¶
留兮追命藩守詔書優兮糓也嗣子難也収兮合祔黄¶
腸千萬秋兮¶
　　　叔父故禮部員外郎墓誌銘　前　人¶
魯有先大夫其言立於世春秋謂之不朽儒有今世行¶
之後世以成楷則君子之道不患時之不逢患其道之¶
<pb:KR4h0022_WYG_942-14a>¶
不顯故賢哲所以啓正宗教盖風於人倫垂之無窮者¶
矣賔客諱無字名某河内温人也曽祖渠州咸安令諱¶
緒王父杞王司馬諱毅皇考慶王文學諱楚珪咸以清¶
明粹和髙爽顯融經術可以致公卿道徳可以居師傅¶
所不至者時之未㑹歟府君即文學之第三子也伯仲¶
叔季嗣世清徳鴻藻振古休聲動時每至徴賢良舉秀¶
才一門擅科半於天下既冠進士擢第其年㧞萃登科¶
補益州新都尉開元十年舉文藻宏麗遂上陳皇王之¶
<pb:KR4h0022_WYG_942-14b>¶
盛下借周漢之諭稽以洪範九疇天人之統災變之異¶
髙言體大乆而可驗如賈生之論漢也與孫逖同入第¶
二等擢鄠縣尉文融寵幸用事緫領計簿地有不書登¶
下之數者按而籍之乃明割利言辭義激切聞列於二¶
府竟還其令忘已忤權風節獨立秩蒲判入等三等自¶
周隋已来選部率以書判取士海内之所稱服者二百¶
年間數人而已又居其最焉復以常資授萬年尉戢鸞¶
之資摶鷙之用得不夭其性而䘮其真歟然亦筆無凝¶
<pb:KR4h0022_WYG_942-15a>¶
牘庭絶留訟昊天之荐禍于我家也廬于外壤負填封¶
樹哀過而陽和變慘感逹而猛獸(一作/毅)来馴常伯卿尹¶
四方髙士麻弔于郊者匪朝夕而間焉莫不竦嘆而希¶
慕也及禮既外除稱疾而不起朝廷方待以議郎博士¶
辭而求邑除潞州上黨令恬澹推誠薰然化矣故老歌¶
詠洋洋至今入拜起居舎人搜遺求實典册大備撰開¶
元注記三十卷藏在太史除屯田員外郎未㡬轉禮部¶
時天寳改元符瑞紛委郡國所獻月有千計公卿稱賀¶
<pb:KR4h0022_WYG_942-15b>¶
日奏(闕/)　緫裁實難濬發皆麗𤣥宗每賞異因命女史¶
傳冩時省覽焉方將擢居紫垣専統大誥斯文既䘮成¶
命中止以天寳三年十二月二十日薨於西京宣賜里¶
之私第享五十有六故事中書舍人非寵終之職上以¶
心許乆矣特贈此官朝之殊典也以明年正月權厝于¶
少陵之東至上元廣徳之間以長子官在清近加贈工¶
部侍郎太子賔客夫人博陵崔氏徽閒有徳明順合禮¶
逮事舅姑嘗佐明祀歸我不永方春即冥開元十七年¶
<pb:KR4h0022_WYG_942-16a>¶
終于京師年二十五窆于見子陵生長子侍郎御史著¶
不幸早世繼夫人𢎞農縣太君楊氏大厯九年三月乙¶
卯棄背于所封之邑其年七月已酉安厝于細桞原自¶
廟見至于終堂三十九載冝家之懿範教子之明訓睦¶
親之令徳並載于巳酉之銘生次子𢎞農縣令曽叔子¶
大理評事普季子渭南縣尉魯永惟累世来遷僅二百¶
年封域連岡昭穆相對禮不忘本時又恊吉以大厯十¶
年十月庚午遷祔于𢎞農太君之塋博陵夫人同合焉¶
<pb:KR4h0022_WYG_942-16b>¶
夫敵已則不厭以子則咸貴若冡嗣既殘於中年元室¶
不歸於先寢豈成兄之志也所以同異均愛前後相從¶
亦承家之順也孝禮則然詢義惟允君子韙之諸孤不¶
天㓜奪嚴訓志以苦立學以慈成克自脩㓗所承罔墜¶
亦既成人重集大釁思飬于下不欲具生血盡而形遺¶
者顧禮而終事也於戯天徳于我叔父以扶濟儒𤣥之¶
道元精委其和太古全其淳徳之厚也知至至之可與¶
㡬知終終之可與存恬然而虚寂然而通識之逹也五¶
<pb:KR4h0022_WYG_942-17a>¶
禮之宗六樂之奥致廣大而盡精㣲極髙明而道中庸¶
儒之博也包括群有陶融象外燭日月之光華連星漢¶
之昭回文之雄也若因親立愛則忠友過乎悌引進極¶
乎慈奉先追孝則怵愓于時感齊明於夙興靖于位而¶
不以善矜儉于家而不以菲廢先哲之休風遐烈未嘗¶
不蹈其域而冥其㑹也若處之於舜代則肩八元以論¶
道升之於孔門則隨四科而隣聖而位止于上士教淪¶
于衰俗豈非蒼生之不幸耶𤣥風之始絶耶衮積釁少¶
<pb:KR4h0022_WYG_942-17b>¶
孤恭承憫覆躬誨無倦常至夜分性愚難移猶期日就¶
外傳不得専也諸子不得視也獲漸庻㡬實頼慈奬恩¶
未上報禍已先鍾逺慕何申有懐靡及所踐之職昔所¶
彌綸顧瞻廷除出入哀懼㣲㣲小子夙夜上慙遷神甫¶
臨省䕶摧絶哀以傳實不敢假詞銘曰¶
厥初茫茫輔軒致皇至我義信即官于常開國長羅惟¶
右將軍奄受髙陽惟光禄勲卬卬天水謚曰貞道赫赫¶
黄黄魏之元老乃生司徒啓佑周邦踐華却齊建麾幢¶
<pb:KR4h0022_WYG_942-18a>¶
戲上賜田自温而遷迨茲十葉松栢芊芊穆處其後昭¶
列其前哀詞具石永世不騫¶
　¶
　¶
　¶
　¶
　¶
　¶
<pb:KR4h0022_WYG_942-18b>¶
　¶
　¶
　¶
　¶
　¶
　¶
　¶
　文苑英華巻九百四十二¶
