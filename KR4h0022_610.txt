# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:56.539639
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷六百十一
<pb:KR4h0022_WYG_610-1a>¶
欽定四庫全書¶
　文苑英華卷六百十一　　宋　李昉等　編¶
　進文章二¶
　　進千秋金鏡録表一首　進王維集表一首¶
　　進寳應長寧樂表一首　進元和聖徳詩表一首¶
　　進撰平蔡州碑文表一首¶
　　進平淮夷雅篇表一首¶
　　代國子陸博士進集注春秋表一首¶
<pb:KR4h0022_WYG_610-1b>¶
　　代百寮進農書表一首¶
　　為羽林李景畧將軍進射鴈歌表一首¶
　　進撰江西韋大夫遺愛碑文表一首¶
　　史館王相公進和詩表一首¶
　舉薦¶
　　薦鮑㡬表一首　　　　薦顧協表一首¶
　　為宇文戸部薦隠淪表一首¶
　　自舉表一首　　　　　責躬薦弟表一首¶
<pb:KR4h0022_WYG_610-2a>¶
　　為王戸部薦李諒表一首¶
　　舉前池州刺史張嚴自代表一首¶
　　進文章¶
　　　進千秋金鏡録表(𤣥宗/)　　　張九齡(開元二/十四年)¶
臣九齡言臣伏見千秋節日王公以下悉以金寳鏡進¶
獻誠貴尚之尤也臣愚以為(集作/謂)明鏡所以鑒形者也¶
有妍&KR1126;則覩(集作/見)之於外徃事所以鑒心者也有善惡¶
則省之於内故黄帝鏡銘云以鏡自照見形容以人自¶
<pb:KR4h0022_WYG_610-2b>¶
照見吉㓙又古人云前事之不逺後事之元龜元龜亦¶
猶鏡也伏惟開元神武皇帝陛下聖徳之至動與天合¶
本已全於道體固不假於事鑒然天覆(集作/覆載)廣大無所¶
不包聖道冲虚有来皆應臣敢縁此義謹於生辰節上¶
事鑒十章分為五卷名曰千秋金鏡録雖聞見褊淺所¶
識(集作/擇)不深至於區區効愚其庶乎萬一不勝悃欵之¶
至謹言¶
　　　進王維集表(代宗/)　　　　　王　縉(附見王/維集)¶
<pb:KR4h0022_WYG_610-3a>¶
臣縉言中使王丞華奉宣進旨(集作/止)應是王維文賦並¶
仰録寫進上者(十三字集作令臣進亡/已故尚書右丞維文章)恩命忽臨以驚¶
以喜退因編録又竊感傷臣兄文詞立身行之餘力常¶
持(集作/當官)堅正秉操孤貞(集作/直)縦居要劇不忘清浄(集作/静)¶
實見時輩許以髙流至於晚年彌加進道端坐虚室念¶
兹無生乗興為文未曽廢筆(集作未/嘗廢業)或散朋友之上或¶
㽞篋笥之中臣近搜求尚慮零落詩筆共成十卷今且¶
随表進上(集作/奉進)曲承天鑒下訪遺文魂而有知荷寵光¶
<pb:KR4h0022_WYG_610-3b>¶
於幽穸沒而不朽成大名於聖朝臣不勝感戴悲歡之¶
至謹奉表以聞臣縉誠惶誠懼(集作/恐)頓首頓首謹言¶
　　　進寳應長寧樂表(代宗/)　　　張　謂¶
臣某言臣聞治定制禮功成作樂古先哲王不易之典¶
伏惟寳應元聖文武皇帝陛下纉堯立極繼武承天神¶
授五兵聖包七徳頃嵗自王邸登将壇衹奉廟謀龔行¶
天罰卷舒龍豹指麾而復洽隂陽誅翦鯨鯢顧盼而並¶
収河朔九鼎還重三光益明趙魏小康周秦大定伏見¶
<pb:KR4h0022_WYG_610-4a>¶
所部寄住客前梨園供奉官梁州克義府果毅劉日進¶
新造寳應等凡十八曲其調合雅其聲用宫以歌盡言¶
以舞盡意夫雅者三代之樂貴之則鄭衛不行宫者五¶
音之名用之則角徴咸叙興亡理亂實繫於兹昔王令¶
言聽安公子失宫聲知隋氏禍敗非久今臣見寳應樂¶
用宫調知皇家運祚無疆故製造其詞發揮成曲庶登¶
樂府上逹天朝謹附前梨園供奉官某進表以聞¶
　　　進元和聖徳詩表(憲/宗)　(集以此表為元/和聖徳詩序)¶
<pb:KR4h0022_WYG_610-4b>¶
　　　　　　　　　　　　　　　韓　愈¶
臣愈頓首再拜言曰臣伏見皇帝陛下即位以来誅流¶
姦臣朝廷清明無有欺弊(集作/敝)外斬楊恵琳劉闢以収¶
夏蜀東定青徐積年之叛海内怖駭不敢違越郊天告¶
廟神靈歡喜風雨明晦無不従順太平之期適當今日¶
臣蒙被恩澤日與羣臣序立紫宸殿下親望穆穆之光¶
况其職業又在以經籍教導國子誠宜率先作謌詩以¶
稱述(集作/道)盛徳不可以詞語淺薄不足以自効為觧輙¶
<pb:KR4h0022_WYG_610-5a>¶
依古作四言元和聖徳詩一篇凡千有二十四字指事¶
實録具載明天子文武神聖以警動百姓耳目傳示無¶
極謹冒昧塵獻無任惶悚之至(集無此/十一字)¶
　　　進撰平蔡州(集作/淮西)碑文表(憲宗/)前　人¶
臣某言伏奉正月十四日勑牒已(集作/以)収復淮西羣臣¶
請刻石紀功明示天下為将来法式陛下推勞臣下允¶
其志願使臣撰平淮西碑文者聞命震駭心識顛倒是¶
非其所任為愧為恐經旬渉月不敢措手中謝竊惟自¶
<pb:KR4h0022_WYG_610-5b>¶
古聖神之君既立殊功異徳卓越之跡必有竒能博辯¶
之士為時而生持簡操筆従而寫之各有品章條貫然¶
後帝王之美巍巍煌煌(一作/穆穆)充滿天地其載於書則堯¶
舜二典夏之禹貢殷之盤庚周之五誥於詩則𤣥鳥長¶
發歸美殷宗清廟臣工小大二雅周王是歌辭事相稱¶
善并美具號以為經列之學宫置師弟子讀而講之從¶
始至今莫敢指斥嚮使撰次不得其人文字曖昩雖有¶
美實其誰觀之辭跡俱亡善惡惟一然則兹事至大不¶
<pb:KR4h0022_WYG_610-6a>¶
可輕以屬人伏以唐至陛下再登太平剗刮群姦灑掃¶
疆土天之所覆莫不賔順然而淮西之功尤為俊偉碑¶
石所刻動流億年必得作者然後可盡能事今詞學之¶
英所在成(蜀本作森/浙本作麻)列儒宗文師磊落相望外之則宰¶
相公卿郎官博士内之則翰林禁宻㳺談侍従之臣不¶
可一一&KR0205;數召而使之無有不可至於臣者自知最為¶
淺陋顧貪恩侍(集作/待)趨以就事叢雜&KR0446;戾律吕失次乾¶
坤之容日月之光知其不可繪畫强顔為之以塞詔㫖¶
<pb:KR4h0022_WYG_610-6b>¶
罪當誅死其碑文今已撰成随表謹録封進無任慙惶¶
怖懼(集作慙/羞戰怖)之至¶
　　　進平淮夷雅篇表(憲宗/)　　　栁宗元¶
臣宗元言臣負罪竄伏違尚書箋奏十有四年聖恩寛¶
宥命守遐壤懐印曵紱有社有人臣宗元誠感誠荷頓¶
首頓首伏惟睿聖文武皇帝陛下天造神斷克清大憝¶
金皷一動萬方畢臣太平之功中興之徳推校千古無¶
所與讓臣伏自忖度有方剛之力不得備戎行致死命¶
<pb:KR4h0022_WYG_610-7a>¶
況今已無事思報國恩獨惟文章伏見周宣王時稱中¶
興其道彰大於後罕及然徴於詩大小雅其選徒出狩¶
則車攻吉日命官分土則崧髙韓奕蒸人南征北伐則¶
六月采芑平淮夷則江漢常武鏗鍧炳耀盪人耳目故¶
宣王之形容與其輔佐由今望之若神人然此無他以¶
雅故也臣伏見陛下自即位已(集作/以)来平夏州夷劔南¶
取江東定河北今又發自天衷克翦淮右而大雅不作¶
臣誠不佞然不勝憤踊(集作/懣)伏以朝多文臣不敢盡專¶
<pb:KR4h0022_WYG_610-7b>¶
數事謹撰平淮夷雅二篇雖不及尹吉甫邵穆公等庶¶
施諸後代有以佐唐之光明謹昩死再拜以獻無任兢¶
懼之至臣某誠惶誠懼死罪死罪謹言¶
　　　代國子陸博士進集注春秋表(憲宗/)¶
　　　　　　　　　　　　　　　吕　温¶
臣某言臣聞惟睿作聖觀乎人文逹則化成窮則垂訓¶
先師所以祖述堯舜志在春秋懸衡百王撥亂三季正¶
大當(集作/冠)之本清至公之源通羣方以誠貞天下於一¶
<pb:KR4h0022_WYG_610-8a>¶
動無不順道徳之要(集作/𤣥)機斷無不齊帝王之利器而¶
梁木既壊生知盖寡三傳得失索隠未周羣儒異同致¶
逺皆泥沒微言於滋蔓亡要旨於多岐奥室不開漫逾¶
千祀天其或者将有俟焉伏惟陛下徳合乾坤明並日¶
月氣和物茂逺至邇安欲以人情為田講學而耨鎮定¶
皇極耀(集作/輝)光時雍道之将行實在今日臣不揣蒙陋¶
斐然有志思窺聖奥仰奉文明以故潤州丹陽縣主簿¶
臣啖助為嚴師以故洋州刺史臣趙匡為益友考左氏¶
<pb:KR4h0022_WYG_610-8b>¶
之疎宻辨公穀之善否務去異端用明本意助或未盡¶
敢讓當仁匡有可行亦刈其楚輙集注春秋經文勒成¶
十卷上下千載研覃三紀𤣥首雖白濁河已清微臣何¶
幸與道偕(集作/相)遇竊以徳之匪隣骨肉無應道茍訢合¶
(英華作道/之茍合非)古今相知然則堯舜之心非宣尼不見宣尼¶
之志非陛下不行庶因儀鳯之辰永洗獲麟之恨臣官¶
沗國學思非出位以(集作/道)為家寳罪實欺天謹昩死寫¶
前件書詣東上閣門奉進伏候聖旨輕黷宸嚴魂爽飛¶
<pb:KR4h0022_WYG_610-9a>¶
越無任¶
　　　代百寮進農書表(憲宗/)　　　前　人¶
臣某等言臣等伏准故事每年二月一日以農務方興¶
令百寮具則天大聖皇后所刪定兆人本業記奉進者¶
中謝臣聞不愛牲玉祈榖于圓丘可以致誠未足以勸¶
農(集作/為)躬秉耒耜籍田於(集作/于)千畝可以示勸未足以¶
教人必也殷天地之和順隂陽之理利其器用精厥法¶
式行(集作/變)之而不倦動之而不勞四海靡而風行百姓¶
<pb:KR4h0022_WYG_610-9b>¶
迷其日用𢎞我政本實惟農書伏惟睿聖文武皇帝陛¶
下徳茂生成道光慈儉捐金而寳榖菲食而粒民考堯¶
典以授時稽禹貢而任土潔粢盛而大事在祀銷劍㦸¶
而盡力為農豐年屢薦於郊歌嘉瑞繼書(集作/光)於國史¶
而不自滿假惟懐永圖每至獻嵗載陽仲春初吉俯察¶
土膏之候仰觀晨正之祥經始嵗功導揚生徳徴有司¶
之舊典奉先后之遺丈深居穆清親覽奥妙匪崇朝而¶
盡更田畆不出戸而遍洽人情見捽草坏土之艱知寒¶
<pb:KR4h0022_WYG_610-10a>¶
耕熱耨之苦宸心感念甽畆昭蘇一歎而時雨先飛三¶
復而春雷自起臣等業慙學稼祿過代耕親承務本之¶
風日奉在勤之訓三時不害觀玉燭於氤氲九扈孔脩¶
賀生靈於富庶謹繕寫前件書凡二十篇共成三卷謹¶
詣東上閣門奉表陳獻以聞¶
　　　為羽林李景略将軍進射鴈歌表¶
　　　　　　　　　　　　　　　令狐楚¶
臣某言伏惟皇帝陛下某月日臨御某殿射飛鴈一隻¶
<pb:KR4h0022_WYG_610-10b>¶
應弦而落歡動宫闈武暢環衛中謝臣家世為将揚聲¶
朔野弧矢之事少嘗習焉每張侯為鵠注鏃而釋期於¶
必中十不一二今則禽飛於青冥之際箭發于倐忽之¶
間一聲劈雲雙翼墜地此皆神授審固靈扶端直以成¶
陛下神武之威也臣才質無取蒙恩深厚脫劍免胄之¶
餘輙思撰射鴈歌一章随此上獻誠不敢繼抗墜列風¶
雅姑以抒下情宣上徳附於大武之末而登歌焉無任¶
歡忭怔營之至¶
<pb:KR4h0022_WYG_610-11a>¶
　　　進撰江西韋大夫遺愛碑文表(宣宗/)¶
　　　　　　　　　　　　　　　杜　牧¶
臣某言奉某月日勅牒令撰故江西觀察使韋丹遺愛¶
碑文臣官卑人微素無文學恩生望外事出非常承命¶
震驚以榮為懼伏以洪為州府逾於千載(集作/年)言念疲¶
羸常患(英華作/為非)水火風俗如此改革無因韋丹愛朝廷¶
分憂為百姓去弊不踐舊跡特建宏謀凡三年苦心去¶
千嵗大患兼之灌溉種蒔豐其衣食渤海潁川之理邵¶
<pb:KR4h0022_WYG_610-11b>¶
父杜母之恩校之於丹未足為比伏惟皇帝陛下陟降¶
順帝施設如神納諫若轉丸去惡如反掌是以兵刑措¶
&KR0230;年榖豐登而猶念切疲人及於循吏緬韋丹所(集作/已)¶
効之績慰江西去思之心特與彰揚創為碑紀是宜使¶
内署學士西掖詞臣振發雄文流傳後代至於臣者最¶
為鄙蕪(集作/陋)明命忽臨牢讓無路俯仰慙懼神魂驚飛¶
臣不敢深引古文廣徴樸學但首叙元和中興得人之¶
盛次述韋丹在任為理之切事必直書詞無華飾所冀¶
<pb:KR4h0022_WYG_610-12a>¶
通衢一建百姓皆觀事事(一作/勣)彰明人人曉㑹但率誠¶
樸不近文章受曲被之恩私如生羽翼報非次之㧞擢¶
宜裂肝腸無任感激懇悃血誠之至其碑文本謹随状¶
封進以聞¶
　　　史館王相公進和詩表　　　錢　珝¶
臣某言臣聞在心為志發言為詩志通而若啓源流詩¶
作而自合律吕伏惟陛下道惟恭黙禀在文思永圖欲¶
漸於無為睿覽且明於多暇因臨丹壑遂躡金䋲喜物¶
<pb:KR4h0022_WYG_610-12b>¶
象之澄清假詠歌而放曠聲傳天籟韻合霜鐘篇殊黄¶
竹之名辭掩白雲之美臣等逄時竊位敢並韋平應詔¶
屬詞文非顔謝徒偶昭融之運獲聞雅正之音傾聽不¶
知愧延陵之季子試吹必濫比南郭之先生但思叅列¶
輔臣安得首違聖㫖輙同擊壤仰和貫珠誠懐鄭衛之¶
慙但感宫啇之說星辰自轉難叅旭日之光鼙皷空鳴¶
莫續春雷之響其奉和御製五言七言詩二首謹録進¶
上塵凟聖鑒臣無任循省惶越之至¶
<pb:KR4h0022_WYG_610-13a>¶
　　舉薦¶
　　　薦鮑㡬(梁書作/機下同)表　　　　　梁元帝¶
臣某言臣聞思皇多士仄陋所以明敭疇咨熈載髦俊¶
所以並作斯固殷殿初基拾龍淵之寳虞祠始構獻鳯¶
管之玉旌蒲出魯賁帛歸齊頌聲既興盛業斯在伏惟¶
陛下則天緯地乗正馭才沙汰八風澄明六合叶龜登¶
夢之客日賁於丘園韋轂投釣之臣相望於魏&KR0453;故已¶
物無遺寳矣振鷺有充庭之謳白駒罕空谷之詠洋洋¶
<pb:KR4h0022_WYG_610-13b>¶
濟濟無得而稱者焉臣誠(一作/識)愧知才職非選舉竊以¶
進賢上賞蔽賢顯戮敢縁斯義用舉所知伏見臣府中¶
録事叅軍東海鮑幾年五十有七字景𤣥門庭雍睦立¶
身貞退博渉文史頗閑刀筆忠公抗直出宰㢘平雅志¶
𢎞深安貧専静觧巾入仕三十餘年自遊臣府一紀于¶
兹前宰東邑實有二魯之風近處南臺欲尊兩鮑之則¶
伏揆天嚴已當簡在脱蒙顯居良局登以清貫将齊毛¶
玠古人之服實同吴隠酌水之㢘昔丁隈牧州陳顧翟¶
<pb:KR4h0022_WYG_610-14a>¶
之好禮徐靖為郡薦袁奐之篤學桓範驅傳先舉管寧¶
朱則剖符亦稱董直臣才非徃哲識愧前脩輕塵聽覽¶
伏待斧鉞謹奉表¶
　　　薦顧協表　　　　　　　梁相東王(即元/帝也)¶
臣聞貢玉之士歸之潤山論珠之人出於枯岸是以芻¶
蕘之言擇於廊廟者也臣府兼記室叅軍吳郡顧協行¶
稱閭里學兼文義服膺道素雅量邃逺安貧專静奉公¶
抗直傍闕知已志不自營年方六十家(一作/室)無妻子臣¶
<pb:KR4h0022_WYG_610-14b>¶
欲言於官人申其屈滯協必苦執貞退立志難奪可謂¶
東南之遺寳矣伏惟陛下未明求衣思賢如渇爰發明¶
詔各舉所知識非許郭雖無知人之鑒若守固無言懼¶
貽蔽賢之咎昔孔愉表韓伯(一作纉疑當作績按晉書/隠逸韓績傳孔愉薦之詔)¶
(以安車束帛徴之/韓伯傳無此字)之才庾亮薦翟湯之徳臣雖未齒二¶
臣協實無慙兩士¶
　　一作皆梁書顧協傳¶
　　　為宇文戸部薦隠淪表　　　樊　衡¶
<pb:KR4h0022_WYG_610-15a>¶
臣某言臣将使之辰特奉天㫖念及遺逸委臣明敭兼¶
恤屢空令臣賙給臣謹依制命宣布遐邇承風籍(一作/藉)¶
響隠淪皆出考其精尤所得如右伏惟陛下恢徴士之¶
典飾蒲車之儀(一作/義)昭示海内令知聖朝有寵賢之盛¶
臣之報國志願畢矣孰知多士盈朝四門已集微臣所¶
奏不動聖衷誠願陛下㽞意才難願求邦本山髙惟積¶
不厭髙深芻蕘有禆伏希裁擇臣無任懇廹之至¶
　　　自舉表(𤣥宗/)　　　　　　　蘇源明¶
<pb:KR4h0022_WYG_610-15b>¶
草莾臣某言臣實陋微素乏才業将遂長徃守此無用¶
天鑒孔明澤覃幽僻伏奉今年正月五日制詣&KR0453;自舉¶
不次之私無限於物豈伊庸菲所當膺荷伏惟開元神¶
武皇帝陛下道宻旒扆徳孚天地忝在草木幸均雷雨¶
朝夕㣲命虗受臣生偃卧窮藪詎知帝力展義介丘肆¶
覲群后得列庶人之間不在役夫之上王者能事邦家¶
烈光耳未前聞目所畢覩載懐涵育無荅造化孰謂聖¶
恩曲貸巖壑顧慚庸近何階對敭臣聞明主之臨下也務¶
<pb:KR4h0022_WYG_610-16a>¶
求才以自輔量能以自進臣才非令問譽寂郷黨志尚¶
庸寡理絶聞知縣令臣栁國状臣於編户之中刺史臣¶
栁絳諭臣以明制之意且臣山東一布衣耳在昇平之¶
時徴求之口非自察者難審其可茍欲避嚴令發困蒙¶
心靈震越寝寐驚悸無任承恩喜躍之至¶
　　　責躬薦弟表(肅宗/)　　　　　王　維¶
臣維稽首言臣年老力衰心昏眼暗自料涯分其夀(集/作)¶
(能/)幾何久竊天官每兢(集作/慙)尸素頃又沒於逆賊不能¶
<pb:KR4h0022_WYG_610-16b>¶
殺身負國偷生以至今日陛下矜其懦(集作/愚)弱託病彼¶
囚不賜疵瑕纍遷省閣(集作/門非)昭洗罪累每負惡名在於¶
微臣百生萬死(集作/足非)昔在賊池泣血自思一日得見聖¶
朝即願出家脩道及奉聖主伏戀仁恩貪冒官榮荏苒¶
嵗月不知止足尚忝簮裾昔(集作/始)願屢違私心自咎臣¶
又聞用不才之士才臣不来賞無功之人功臣不勸有¶
國大體為政本源非敢論議他人竊見(二字集作竊/以兄弟自此)臣¶
弟蜀州刺史縉太原五年撫養百姓盡心為國竭力守¶
<pb:KR4h0022_WYG_610-17a>¶
城臣即䧟在賊中茍且死命臣忠不如弟一也縉前後¶
効(集作/歴)任所在著聲臣忝職甚多曽無裨益臣政不如¶
弟二也臣頃負累状在三司縉上表祈哀請代臣罪臣¶
之於縉一無優恤(集作/憂憐)臣義不如弟三也縉之判䇿屢¶
登甲科衆推才名素在臣上臣小言淺學不足謂文臣¶
才不如弟四也縉言不忤物行不尚人植性謙和執心¶
平坦(集作/直)臣無度量實是空疎臣徳不如弟五也臣之¶
五短弟之五長加以有功又能為政顧臣謬官華省而¶
<pb:KR4h0022_WYG_610-17b>¶
弟逺守方州外愧其(集作/妨)賢内慙比義痛心疾首以日¶
為年臣又逼近懸車朝暮入地閴然孤獨逈無子孫弟¶
之與臣更相為命兩人又俱白首一别恐隔黄泉倘得¶
同居相視而沒冺㓕之際魂魄有依伏乞盡削臣官放¶
歸田里賜弟散職令在朝行(集作/廷)臣當苦行齋心弟自¶
竭誠盡節並願肝膽塗地隕越為期葵藿之心庶知向¶
日犬馬之意何足動天不勝私情懇廹之至¶
　　　為王戸部薦李諒表(徳宗/)　　栁宗元¶
<pb:KR4h0022_WYG_610-18a>¶
臣某言臣聞知賢必進忠臣之多(集作/大)方擇善而舉明¶
主之要道况臣特受恩遇超絶古今報國之誠寤寐所¶
(集作/深)切是敢竭愚臣之微分助陛下之至明恢張羽儀¶
𢎞輔理化臣誠惶誠恐頓首頓首竊見新授某官李諒¶
清明直方柔恵端信强以有理敏(一作/幹)而甚文求之後¶
来畧無其比臣自任度支副使以諒為廵官未及薦聞¶
至(一作/去)某月日荆南奏官勅下今見赴本道諒實國器¶
合在朝行臣之所知尤惜其去伏望天恩授以諫官使¶
<pb:KR4h0022_WYG_610-18b>¶
備獻納冀他日公卿之任斯焉取斯則聖朝無乏士之¶
名微臣緩蔽賢之罰無任誠懇屏營之至¶
　　　舉前池州刺史張嚴(一作巖/下同)自代表(徳宗/)¶
　　　　　　　　　　　　　　　李　冉¶
臣某言伏惟建中元年正月五日制條諸州刺史授訖¶
於四方館上表讓一人自代者前池州刺史張嚴苦節¶
立身直躬激俗潔㢘恵愛特異常流自軍興已来職役¶
繁重江淮百姓多有流亡張嚴在任三年闢田加戸頃¶
<pb:KR4h0022_WYG_610-19a>¶
因公坐法至免官在理可容原情堪録臣當州自定兩¶
稅以来距今四嵗戸口减省差科日増臣無政能坐待¶
顛躓使嚴代處必有成功伏望天恩遂臣誠請無任悃¶
欵之至¶
　¶
　¶
　¶
　¶
<pb:KR4h0022_WYG_610-19b>¶
　¶
　¶
　¶
　¶
　¶
　¶
　¶
　文苑英華卷六百十一¶
