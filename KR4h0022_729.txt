# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:01.667027
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷七百三十
<pb:KR4h0022_WYG_729-1a>¶
欽定四庫全書¶
　文苑英華巻七百三十　　宋　李昉等　編¶
　餞送十三¶
　　送友人遊蜀序一首　　送鄭尚書序一首¶
　　送殷員外使廽鶻序一首¶
　　送許使君刺郢州序一首¶
　　送鄭十校理序一首¶
　　送河中楊少尹庶子歸鄉序一首¶
<pb:KR4h0022_WYG_729-1b>¶
　　送幽州李端公序一首¶
　　送水陸運使韓潭州序一首¶
　　送楊儀之歸潭州序一首¶
　　送竇從事平序一首　　送孟東野序一首¶
　　送李愿歸盤谷序一首¶
　　送董少南逰河北序一首¶
　　送區册序一首¶
　　送令縱上人西逰序一首¶
<pb:KR4h0022_WYG_729-2a>¶
　　送閑師上人序一首¶
　　送李礎判官正字歸湖南序一首¶
　　　送友人逰蜀序　　　　　　吕　温¶
始吾挹至源之貌若隴底積雪聳寒木於雲谿次吾覧¶
至源之文若驪龍追走(集作/相追)弄明月於泉窟末吾聴至¶
源之論若泰山欲雨倒雲氣於滄溟如其貌可以振肅¶
周行如其文可以光潤石渠如其論可以感動宣室而¶
淪蕩江海垂二十年則不知天所以生之之意貞元甲¶
<pb:KR4h0022_WYG_729-2b>¶
乙嵗以親故勸勉來逰亰師時然後言無辯以動衆樂¶
然後笑無歡以接物義然後取無食以寧居慨然悔之¶
决䇿長徃因登紫閣峯而指曰西南青𡨕色連岷峨吾¶
行何歸山盡則徃翌日告别于友人太原王𤣥運顧謂¶
予曰髙雲出岫無時雨之㑹與風悠揚轉逺而散若至¶
源者其猶雲耶盍亦贈之序予和汝¶
　　　送鄭權尚書序　　　　　　韓　愈¶
嶺之南其州七十其二十二𨽻嶺南節度府其四十餘¶
<pb:KR4h0022_WYG_729-3a>¶
分四府府各置帥然獨嶺南節度為太府大府始至四¶
府必使其佐啓問起居謝守地不得即賀以為禮嵗時¶
必遣賀問致水土物大府帥或道過其府府帥必戎服¶
左握刀右屬弓矢帕首袴鞾迎于郊及既至大府帥先¶
入㨿舘帥守屏若將趨入拜庭之為者大府與之爲讓¶
至一至再乃敢改服以賔主見適位執爵皆興拜不許¶
乃止䖍若小侯之事大國有大事諮而後行𨽻府之州¶
離府逺者至三千里懸隔山海使必數月而後能至蠻¶
<pb:KR4h0022_WYG_729-3b>¶
夷悍輕易怨以變其南州皆岸大海多洲島飄(集作/颿)風¶
一日踔數千里漫瀾不見蹤跡控御失所依險阻結黨¶
&KR0311;機毒矢以待將吏撞搪呼號以相和應蜂屯蟻雜不¶
可爬梳好則人怒則獸故常薄其征入簡節條(條集作/而踈)¶
目時有所遺漏不究切之長養以兒子至紛不可治乃¶
草薙而禽獮之盡根株痛斷乃止其海外雜國若躭浮¶
羅流求毛人夷亶之洲林邑扶南真臘干陁利之属東¶
南際天地以萬數或時候風潮朝貢蠻胡賈人舶交海¶
<pb:KR4h0022_WYG_729-4a>¶
中若嶺南帥得其人則一邉盡治不相冦盗賊殺無風¶
魚之災水旱癘毒之患外國之貨日至珠香象犀瑇瑁¶
竒物溢於中國不可勝用故選帥常重於他鎮非有文¶
武威風知大體可畏信者則不幸徃徃有事長慶三年¶
四月以工部尚書鄭公為刑部尚書兼御史大夫徃踐¶
其任鄭公嘗以節鎮襄陽又帥滄景徳棣歴河南尹華¶
州刺史皆有功徳可稱道入朝為金吾將軍散騎常侍¶
工部(集有侍/郎二字)尚書家屬百人無數畝之宅僦屋以居可¶
<pb:KR4h0022_WYG_729-4b>¶
謂貴而能貧為仁者不富之效也及是命朝廷莫不恱¶
將行公卿大夫士茍能詩者咸相率為詩以美朝政以¶
慰公南行之思韻必以來字者所以祝使公成政而來¶
歸疾也¶
　　　送殷員外使廽鶻序¶
唐受天命為天子凡四方萬國不問海内外無小大咸¶
臣順於朝時節貢水土百物大者特來小者附集元和¶
睿聖文武皇帝既嗣位悉治方内就法度十三年詔曰¶
<pb:KR4h0022_WYG_729-5a>¶
四方萬國唯廽鶻於唐最親奉職尤謹丞相其選宗室¶
四品一人(李孝/誠)持節徃賜君長告朕之(集作/之朕)意又選學¶
有經術(集作/法)通知時事者一人與之為貳由是殷侯侑¶
自太常博士遷尚書虞部員外郎兼侍御史朱衣象笏¶
承命以行朝之大夫莫不出餞酒半右庶子韓愈執盞¶
言曰殷侯(一作殷/大夫)今人適數百里出門惘惘有别離可¶
憐之色持(集作/襆)被入直三省丁寜顧婢子語刺刺不能¶
休今子使萬里外國獨無幾微出於言面豈不真知輕¶
<pb:KR4h0022_WYG_729-5b>¶
重大丈夫哉丞相以子應詔真誠知人矣士不通經果¶
不足用於是相屬為詩以道其行云¶
　　　送許使君刺郢州志雍序¶
愈嘗以書自通於于公頔累數百言其大要也言先逹¶
之士得人而託之則道徳彰而名問(集作/聞)流後進之士¶
得人而託之則事業顕而爵位通下有矜乎能上有矜¶
乎位雖恒相求而不相遇于公不以其言為不可復書¶
曰足下之言皆是矣(三字集/作是也)于公身居方伯之尊蓄不¶
<pb:KR4h0022_WYG_729-6a>¶
世出羣(集無出/羣字)之才而能與卑鄙庸陋相應荅如影響¶
是非忠乎君而樂乎善以國家之務為已任者乎愈雖¶
不敢私其大恩抑不可不謂之知已恒矜而誦之情已¶
至而事不從小人之所不為也故於使君之行道刺史¶
之事以為于公贈凡天下之事成於自同而敗於自異¶
為刺史者恒私於其民不以實應乎府為觀察使者恒¶
急於其賦不以情信乎州由是刺史不安其官觀察使¶
不得其政財巳竭而歛不休人巳窮而賦(韓集舉/正作怒)愈急¶
<pb:KR4h0022_WYG_729-6b>¶
其不去為盗也亦幸矣誠使刺史不私於其民觀察使¶
不急於其賦刺史曰吾州之民天下之民也惠不可以¶
獨厚觀察使亦曰某州之民天下之民也歛不可以獨¶
急如是而政不均令不行者未之有也其前(集有/之字)言者¶
于公既已信而行之矣今之言者其有不信乎縣之於¶
州猶州之於府也有以事乎上有以臨乎下同則成異¶
則敗者皆然也非使君之賢其誰能從(集作/信)之愈於使¶
君非燕逰一朝之好也故其贈行不以頌而以規¶
<pb:KR4h0022_WYG_729-7a>¶
　　　送鄭十校理序¶
祕書御府也天子猶以為外且逺不得朝夕視更始聚¶
書於集賢殿别置校讎官曰學士曰校理常以寵丞相¶
為大學士其他學士皆逹官也校理則用天下之名士¶
(集作/而)能文學者苟在選不計其秩次唯所用之由是集¶
賢之書盛積盡祕書所有不能處其半書日益多官日¶
益重四年鄭生涵始以長安尉選為校理人皆曰是宰¶
相子能恭儉守教訓好古義施於文辭者如是而在選¶
<pb:KR4h0022_WYG_729-7b>¶
公卿大夫家選之子弟其勸耳矣愈為博士也始事相¶
公於祭酒分教東都生也事相公於東太學今為郎於¶
都官也又事相公於居守三為屬吏經時五年觀道徳¶
於前後聴教誨於左右可謂親薰而炙之矣其髙大逺¶
宻者不敢隠度論也其勤巳而務博施以巳之有欲人¶
之能不知古君子何如爾今生始進仕獲重語於天下¶
而慊慊若不足真能守其家法矣其在門(集有/下字)者可進¶
賀也求告來寧朝夕侍側東都士大夫不得見其面於¶
<pb:KR4h0022_WYG_729-8a>¶
其行日分司郎吏與留守之從事竊載酒殽度定鼎門¶
外盛賔客以餞之既醉各為詩五韻且屬愈為序¶
　　　送楊巨源少尹序¶
昔䟽(集作/踈)廣受二子以年老一朝辭位而去于時公卿¶
設供帳(漢書/作張)祖道都門外車數百兩道路觀者多歎息¶
泣下共言其賢漢史既傳其事而後世工畫者又圖其¶
跡至今照人耳目赫赫若前日事國子司業楊君巨源¶
方以能詩訓後進一旦以年滿七十亦白丞相去歸其¶
<pb:KR4h0022_WYG_729-8b>¶
鄉世嘗說古今人不相方(集有/及字)今楊與二䟽豈其異意¶
耶(集作其意/豈異也)余(集作/予)忝在公卿後遇病不能出不知楊¶
侯去時城門外送者幾人車幾兩馬幾駟(一作/疋)道邉觀¶
者亦有歎息而(集無/此字)知其為賢與否而太史氏又能張¶
大其事為傳繼二䟽蹤跡不落莫否見今世無工畫者¶
(集有/而字)畫與不畫固不論也然吾聞楊侯之去丞相有愛¶
而惜之者署以為其都少尹不絶其禄又為歌詩以勸¶
之京師之長於詩者亦屬而和之又不知當時二䟽之¶
<pb:KR4h0022_WYG_729-9a>¶
去有是事否古今人同不同未可知也中世士大夫以¶
官為家罷則無所於歸楊侯始冠舉於其鄉歌鹿鳴而¶
來也今之歸指其樹曰某樹吾先人之所種也某水某¶
丘吾童子時所釣游也鄉人莫不加敬誡(集作/戒)子孫以¶
楊侯不去其鄉為法古之所謂鄉先生沒而可祭於社¶
者其在斯人歟其在斯人歟¶
　　　送幽州李端公序¶
元年(集有春/字非)今相國李公藩為吏部員外郎愈嘗與偕¶
<pb:KR4h0022_WYG_729-9b>¶
朝道語幽州司徒公(劉/濟)之賢曰某前年被詔告禮幽州¶
入其地迓(文粹/作訊)勞之使累(文粹/作里)至每進益恭及郊司徒¶
公紅帕(集作/□)首鞾袴握刀(杭本有/在字)左右雜佩弓張(集作/韔)¶
服矢挿扇俯立迎道(閣本/作賔)左某禮辭曰公天子之宰禮¶
不可如是及府又以其服執(集作/即)事某又曰公三公不¶
可以將服承命及館又如是(集作/之)卒不得辭上堂即客¶
階(文粹有/即字)座必東嚮愈曰國家失太平於今六十年夫¶
十日十二子相配數窮六十其將復平乎(韓即舉/正作平)平必¶
<pb:KR4h0022_WYG_729-10a>¶
自幽州始亂之所出也今天子大聖司徒公勤於禮庶¶
幾帥先河南北之將來覲奉軄如開元時乎李公曰然¶
今李公既朝夕左右必數數為上言元年之言殆合矣¶
端公嵗時來夀其親東都東都之士大夫(一作大/夫士)莫不¶
拜于門其為人佐甚忠意欲司徒公功名流千萬嵗請¶
以愈言為使歸之獻¶
　　　送水陸運使韓約(一作/重舉)侍御歸所治序¶
　　　　　　　　　　　　　　　前　人¶
<pb:KR4h0022_WYG_729-10b>¶
六年冬振武軍吏走驛馬詣闕告飢公卿廷議以轉運¶
使不得其人宜選才幹之士徃換之吾族子重華適當¶
其任至則出賍罪吏九百餘人脫其桎梏給耒耜與牛¶
使耕其傍便近地以償所負釋其粟之在吏者四十萬¶
斛不徴吏得去罪死假種糧齒平人有以自効莫不涕¶
泣感奮相率盡力以奉其令而又為之奔走經營相原¶
隰之宜指授方法故連二嵗大熟吏得盡償其所亡失¶
四十萬斛者而私有其贏餘得以蘇息軍不復飢君曰¶
<pb:KR4h0022_WYG_729-11a>¶
此未足為天子言請益募人為十五屯屯置百三十人¶
而種百頃令各就髙為堡東起振武轉而西過雲州界¶
極於中受降城出入河山之際(集作/險)六百餘里屯堡相¶
望㓂來不能為暴人得肆耕其中少可以罷漕輓之費¶
朝廷從其議秋果倍收嵗省度支錢千三百萬八年詔¶
拜殿中侍御史錫服朱銀其冬來朝奏曰得益開田四¶
千頃則盡可以給塞下五城矣夫田五千頃法當用人¶
七千臣令吏於無事時督習弓矢為戰守備因可以制¶
<pb:KR4h0022_WYG_729-11b>¶
虜庶幾所謂兵農兼事務一而兩得者也大臣方持其¶
議吾以為邉軍皆不知耕作開口望哺有司常僦人以¶
車船自他郡徃輸乘沙逆河逺者數千里人畜死蹄踵¶
交道費不可勝計中國坐(集有/見字)耗虗而邉吏恒苦食不¶
繼今君所請田皆故秦漢時郡縣地其課績又巳驗白¶
若從其言其利未可遽以一二數也今天子方舉群䇿¶
以收太平之功寧使士有不盡用之歎懐竒見(集作/死)而¶
不得施設也君又何憂而中臺士大夫亦同言侍御韓¶
<pb:KR4h0022_WYG_729-12a>¶
君前領三縣紀綱三(集作/二)州奏課常為天下第一行其¶
計於邉其功烈又赫赫如此使盡用其䇿西北邉故所¶
沒地可指期而有也聞其歸皆相勉為詩以推大之而¶
屬予為序¶
　　　送楊儀之支使歸潭州序¶
愈在京師時嘗聞當今藩翰之賔客惟宣州為多賢愈¶
與之㳺者有二人焉隴西李博清河崔羣羣與博之為¶
人吾知之道不行於主人與之處者非其類雖有享之¶
<pb:KR4h0022_WYG_729-12b>¶
以季氏之富不一日留也以羣博論之凡在宣州之幕¶
下者雖不得(集作/盡)與之游皆可信而得其為人矣愈未¶
嘗至宣州而樂頌其主人之賢者以其取人信之也今¶
中丞之在朝愈日侍言於門下其來而鎮(集作/領)茲土也¶
有問湖南之賔客者愈曰知其客可以信其主者宣州¶
也知其主可以信其客者湖南也去年冬奉詔為邑於¶
陽山然後得謁湖南之賔客於幕下於是知前之信之¶
也不失矣及儀之之來也聞其言而見其行(自於是以/下二十三)¶
<pb:KR4h0022_WYG_729-13a>¶
(字集作及支使之來也聞其言而信/其行於是知前之信之也不失矣)則向之所謂羣與¶
博者於吾何先後焉儀之(集作/支使)明(集作/智)足以造謀材足¶
以立事忠足以勤上惠足以存下而又侈之以詩書六¶
藝之學先聖賢(集作/人)之徳音以盛(集作/成)其文以輔其質¶
宜乎從事於是府而流聲實於天朝也夫樂道人之善¶
以勤(集作/勸)其歸者乃吾之心也謂我為邑長於斯而媚¶
夫人云者不知言者也工乎詩者歌以繫之¶
　　　送竇平從事序¶
<pb:KR4h0022_WYG_729-13b>¶
踰甌閩而西(集無/此字)南皆百越之地於天文其次星紀其¶
星牽牛連山隔其隂鉅海敲(集作/敵)其陽是維(集作/皆)島居¶
(集作/夷)卉服之民風氣(集作/俗)之殊著自在(諸本/作古)昔唐之有¶
天下號令之所加無異於逺近民俗既遷風氣亦随雪¶
霜時降癘疫不興瀕海之饒固如其(諸本作/加於)初是以人¶
之之(集作/於)南海者如東西州焉皇帝臨御天下二十有¶
二年詔工部侍郎趙植為廣州刺史盡牧南海之民署¶
從事扶風竇平平以文辭進於是(集作/其)行也其族人殿¶
<pb:KR4h0022_WYG_729-14a>¶
中侍御史牟合東都交逰之能文者二十有八人賦詩¶
以贈之於是昌黎韓愈嘉趙南海之能得其人壯從事¶
之答於知我(一作/巳)不憚行於逺也又樂(集有/其字)貽周之愛¶
其族叔父能合文詞以寵榮之作送竇從事少府平序¶
　　　送孟東野序¶
大凡物不得其平則鳴草木之無聲風撓之鳴水之無¶
聲風蕩之鳴其躍也或激之其趨也或梗之其沸也或¶
炙之金石之無聲或擊之鳴人之於言也亦然有不得¶
<pb:KR4h0022_WYG_729-14b>¶
巳者而後言其歌也有思其哭也有懐凢出乎口而為¶
聲者其皆有不(集作/弗)平者乎樂也者欝於中而泄於外¶
者也擇其善鳴者而假之鳴金石絲竹匏土革木八者¶
物之善鳴者也維天之於時也亦然擇其善鳴者而假¶
之鳴是故以鳥鳴春以雷鳴夏以蟲鳴秋以風鳴冬四¶
時之相推&KR1987;其必有不得其平者乎其於人也亦然人¶
聲之精者為言文詞之於言又其精也尤擇其善者而¶
假之鳴其在於唐虞咎繇禹其善鳴者也而假之以鳴¶
<pb:KR4h0022_WYG_729-15a>¶
䕫不(不水作/不能)以文辭鳴又自假於韶以鳴夏之時五子¶
以其歌鳴伊尹鳴殷周公鳴周凡載於詩書六藝皆鳴¶
之善者也周之衰孔子之徒鳴之其聲大而逺傳曰天¶
將以夫子為木鐸其弗信矣乎其末也莊周以其荒唐¶
之詞鳴(集有於楚二字非/莊子未嘗仕於楚)楚大國也其亡也屈原以(集/作)¶
(以屈/原)鳴臧孫辰孟軻荀卿以道鳴者也楊朱墨翟管夷¶
吾晏嬰老耼申不害韓非慎到田駢鄒衍尸佼孫武張¶
儀蘇秦之屬皆以其術鳴秦之興李斯鳴之漢之時司¶
<pb:KR4h0022_WYG_729-15b>¶
馬遷相如揚雄最善鳴者也其下魏晉氏鳴者不及於¶
古然亦未嘗絶也就其善鳴者其聲清以浮(集作/淳)其節¶
數以急其詞滛以哀其志弛以肆其言也亂(集作/辭)雜而¶
無章將天醜其徳莫之顧耶何為而(集作/乎)不鳴其善鳴¶
者也唐之有天下陳子昻蘇源明元結李白杜甫李觀¶
皆以其所能鳴其存而在下者孟郊東野始以其詩鳴¶
其高出晋魏不懈而及於古其他浸滛乎漢氏矣從吾¶
游者李翺張籍其尤也三子者之鳴信善鳴矣抑不知¶
<pb:KR4h0022_WYG_729-16a>¶
天將和其聲而使鳴國家之盛耶抑將窮餓其身思愁¶
其心腸而使自鳴其不幸耶三子者之命則有懸乎天¶
矣其在上也奚以喜其在下也奚以悲東野之役於江¶
南也有若不釋者然(集作不/懌然者)故吾道其命於天者(集有/以字)¶
觧之¶
　　　送李愿歸盤谷序¶
太行之陽有盤谷盤谷之間泉甘而土肥草木叢茂居¶
民鮮少或(集有/曰字)謂其環兩山之間故曰盤或曰是谷也¶
<pb:KR4h0022_WYG_729-16b>¶
宅幽而勢阻隠者之所盤旋(石本無/此字)友人李愿居之愿¶
之言曰人(集有/之字)稱大丈夫者我知之矣利澤施於(集作/于)¶
人名聲昭乎(集作/于)時坐于廟朝(文粹/作堂)進退百官而佐天¶
子出令其在外則樹旗旄羅弓矢武夫前呵從者塞途¶
供給之人各執其物夾道而疾馳喜有賜(集作/賞)怒有刑¶
才俊(集作/畯)滿前道古今而譽盛徳入耳而不煩曲眉豐¶
頰清聲而便體秀外而惠中飄輕裾翳長袖粉白黛緑¶
者列屋而閒居妬寵而負恃争妍而取憐大丈夫之遇¶
<pb:KR4h0022_WYG_729-17a>¶
知於主上(集作/天子)用力於當世者之(集有/所字)為也吾非惡此¶
而逃之是有命焉不可幸而致也窮居而野處升髙而¶
逺望(集作/望逺)坐茂樹以終日濯清泉以自潔采於山美可¶
茹釣於水鮮可食起居無時唯適之(集作/所)安與其(集有/有字)¶
譽於前孰若無毁於其後與其(集有/有字)樂於身孰若無憂¶
於其心車服不維刀鋸不加理亂不知黜陟不聞大丈¶
夫不遇於時者為之(二字集作/之所為)也我則行之伺候於公¶
卿之門奔走於形勢之途足將進而趦趄口將言而囁¶
<pb:KR4h0022_WYG_729-17b>¶
嚅處汙穢而不羞觸刑辟而誅戮僥倖於萬一老死而¶
後止者其於為人賢不肖何如也昌黎韓愈聞其言而¶
壯之與之酒而為之歌曰¶
盤之中維子之宫盤之土維子之稼(四字石本作可以/稼一作可以藝稷)¶
(黍/)盤之泉可濯可(集作/而)沿(四字一作可/以濯而盥焉)盤之阻誰争子¶
所窈而深廓其有容繚而曲如徃而復嗟盤之樂兮樂¶
且無央虎豹逺跡兮蛟龍遁藏鬼神守䕶兮呵禁不祥¶
飲且(集作/則)食兮(集有/既字)夀而康無不足兮奚所望膏吾車¶
<pb:KR4h0022_WYG_729-18a>¶
兮秣吾馬從子于盤兮終吾生以徜徉¶
　　　送董邵南逰河北序¶
燕趙古稱多感慨悲歌之士董生舉進士連不得志於¶
有司懐抱利器欝欝適茲土吾知其必有合也董生勉¶
乎哉夫以子之不遇時茍慕義強仁者皆愛惜焉矧燕¶
趙之士出乎其(集有/情字)性者哉然吾嘗聞風俗與化移易¶
吾惡知其今不異於吾(集作/古)所聞(集作/云)邪聊以吾子之¶
行卜之也董生勉乎哉吾因之有(集有/所字)感矣為我吊望¶
<pb:KR4h0022_WYG_729-18b>¶
諸君之墓而觀於其市復有昔時屠狗者乎為我謝曰¶
明天子在上可(集有/以字)出而仕矣¶
　　　送區冊序¶
陽山天下之窮處也陸有丘陵之險虎豹之虞水有(文/粹)¶
(無此/二字)江流悍急横波之石亷利侔劔㦸舟(集有/之字)上下失¶
勢破碎淪溺者徃徃有之縣郭無居民官無丞尉夾江¶
荒茅篁(集作/叢)竹之間小吏十餘家皆鳥言夷面始至言¶
說不相通畫地為字然後可告以出租賦奉期約是以¶
<pb:KR4h0022_WYG_729-19a>¶
賔客逰從之士無所為而至愈待罪於斯且半嵗(集有/矣字)¶
有區生者誓言相好自海拏舟而來升自賔階儀觀(集/作)¶
(冠/非)甚偉坐與之語文義卓然莊周云逃空虗者聞人足¶
音跫然而喜矣况如斯(文粹無/此字)人者豈易得哉(集作/耶)入¶
吾室聞詩書仁義之說欣然喜若有志乎(集作/於)其間也¶
(集有/且字)與之翳嘉林坐石磯投竿而漁陶然而(集作/以)樂若¶
能遺外聲利而不厭乎(文粹無/此字)貧賤也嵗之初吉(文粹/作吉)¶
歸覲(文粹/作拜)其親酒壺既傾序以識别¶
<pb:KR4h0022_WYG_729-19b>¶
　　　送令縱上人西逰序¶
其行異其情同君子與其進可也令縱釋氏之秀者也¶
又善為文浮泛(集作/游)倘佯跡接天下藩維大臣文武豪¶
士令縱未始不褰裳而負業徃造其門下其尊行美徳¶
建功植(集作/樹)業令縱從而為之頌歌(集作/歌訟)典而不諛麗¶
而不滛其有中古之遺風歟及促席接膝(十三字集作/其中有古人)¶
(之風所與乘間/致宻促席接膝)譏評文章商較人士浩浩乎不窮愔愔¶
乎深而有歸於是乎吾忘令縱之為釋氏之子也其來¶
<pb:KR4h0022_WYG_729-20a>¶
也雲凝其去也風休方歡而已辭雖義而不求吾於令¶
縱不知其不可也盍賦歌(集無/此字)詩以道其行乎¶
　　　送髙閑上人序¶
茍可以寓其巧智使機應於心不挫於氣則神完而守¶
固雖外物至不膠於心堯舜禹湯治天下養叔治射庖¶
丁治牛師曠治音聲扁鵲治病僚之於丸秋之於奕伯¶
倫之於酒樂之終身不厭奚假外慕夫外慕徙業者皆¶
不造其堂不嚌其胾者也徃者(集作/時)張旭善草書不治¶
<pb:KR4h0022_WYG_729-20b>¶
他伎喜焉草書怒焉草書(八字集/作喜怒)窘窮憂悲愉佚怨恨¶
思慕酣醉無聊不平有動於心必於草書焉發之其觀¶
於物見山水崖谷鳥獸蟲魚草木之花實日月列宿(集/作)¶
(星/)風雨水火雷電霹靂歌舞戰鬬天地事物之變可喜¶
可愕一寓於書故旭之書變動猶鬼神不可端倪以此¶
終其身而名後世今閑之於草書有旭之心哉不得其¶
心而逐其跡未見其能旭也為旭有道利害必明無遺¶
錙銖情(集作/精)炎於中利欲鬬進有得有喪勃然不釋然¶
<pb:KR4h0022_WYG_729-21a>¶
後一决於書而後旭可幾也今閑師浮屠氏一死生觧¶
外繆(集作/膠)是其為心必泊然無所起於(杭本作/於起)其世必¶
淡然無所於嗜泊與淡相遭頽墜(集作/堕)委靡潰散(集作/敗)¶
不可收拾則其於書得無象之然乎然吾聞浮屠氏善¶
(閣本/作善)幻多技能閑(集作/師字)如通其術則吾不能知矣¶
　　　送李礎判官正字歸河南序¶
貞元中愈從太傅隴西公于汴州李生之尊父以侍御¶
史管汴之鹽鐡日為酒殺羊享賔客李生則尚與其弟¶
<pb:KR4h0022_WYG_729-21b>¶
學讀書習文辭以舉進士為業愈於大傅府年最少故¶
得交李生父子間公薨軍亂軍司馬從事皆死侍御亦¶
被讒為民日(礎之父仁鈞流愛/州英華作由非)南其後五年愈又貶陽¶
山令今愈以都官司員外郎守東都省侍御自衡州刺¶
史為親王(集有/府字)長史亦留此(三字杭/本作政)掌其府事生以(集/作)¶
(自/)湖南從事請告來覲於時太傅府之士唯愈與河南¶
司録周君巢獨存其外則李氏父子相與為四人離十¶
三年幸而集處得讌而舉一觴相屬此天也非人力也¶
<pb:KR4h0022_WYG_729-22a>¶
侍御與周君於今為先軰盛(杭本/作成)徳(集有/若字)李生温然為¶
君子有詩八百篇傳詠於時唯愈也業不益進行不加¶
修顧唯未死耳徃拜侍御謁周君扺李生退未嘗不發¶
愧也徃時侍御有無盡費於朋友及今則又不忍其三¶
族之寒飢聚而舘之踈(集作/䟽)逺畢在(集作/至)禄不足以(集/有)¶
(為/字)養李生雖欲不從事於外其勢不可得已(集作/止)也重¶
李生之還者皆為詩愈最故故又序云(集作/之)¶
　¶
<pb:KR4h0022_WYG_729-22b>¶
　¶
　¶
　¶
　¶
　¶
　¶
　¶
　文苑英華巻七百三十¶
