# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:00.590060
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷七百七
<pb:KR4h0022_WYG_707-1a>¶
欽定四庫全書¶
　文苑英華巻七百七　　　宋　李昉等　編¶
　文集九¶
　　樊南甲集序一首　　　樊南乙集序一首¶
　　權公集序一首　　　　文泉子集序一首¶
　　笠澤藂書序一首　　　陳先生集序一首¶
　　陳先生集後序一首　　湘南應用集序一首¶
　　舟中録序一首¶
<pb:KR4h0022_WYG_707-1b>¶
　　　樊南甲集序　　　　　　　李商隠¶
樊南生十六能著才(集作/十)論聖論以古文出諸公間後¶
聨為鄆相國華太守所憐居門下時勅定奏記始通今¶
體後又兩為秘省房中官恣展古集往往咽噱於任范¶
徐庾之間有請作文或時得好對切事聲勢物景衷(集/作)¶
(哀/)上浮壯能感動人十年京師寒且餓人或目曰韓文¶
杜詩彭楊章檄樊南窮凍人或知之仲弟聖僕(羲/叟)特善¶
古文居㑹昌中進士為第一二嘗表(集無/表字)以今體規我¶
<pb:KR4h0022_WYG_707-2a>¶
而未為(集作/焉)能休大中元(集作/九非)年被奏入嶺(集作/領)當(去/聲)¶
表記所為亦多冬如南郡舟中忽復括其所藏火燹(息/淺)¶
(反/)墨汚(烏汚/反)半有墜落因削筆衡山洗硯湘江以類相¶
等色得四百三十三件作二十巻喚曰樊南四六四六¶
之名六博格五四數六甲之取也未足矜十月十二日¶
夜月明序¶
　　　樊南乙集序　　　　　　　前　人¶
余為桂林從事日嘗使南郡舟中序所為四六作二十¶
<pb:KR4h0022_WYG_707-2b>¶
編明年正月自南郡歸二月府貶選為盩厔尉與班縣¶
令武公劉官人同見尹尹即留假叅軍事專章奏屬天¶
子事邊康季榮首得七關數月(集作/日)李玭得秦州月餘¶
朱叔明又得長樂州而益丞相亦尋取維州聨為章賀¶
時同僚有京兆韋觀文河南房魯樂安孫朴京兆韋嶠¶
天水趙璜長樂馮顓彭城劉允章是數輩者皆能文字¶
每著一篇則取本去是嵗葬牛太尉天下設祭者百數¶
他日尹言吾太尉之薨有杜司勲之誌與子之奠文二¶
<pb:KR4h0022_WYG_707-3a>¶
事(集有/文字)為不朽十月尚書范陽公以徐戎凶悍節度闕¶
判官奏入幕故事軍中移易牒刺皆不關决記室判官¶
專掌之其關記室者記室假故余亦叅雜應用明年府¶
薨選為博士在國子監太學始主事講經(集作始復欲/註書講經)¶
申誦古道教太學生(三字集作/天下學生)為文章七月尚書河東¶
公守蜀東川奏為記室十月得見吳郡張黯見代改判¶
上軍時公始陳兵新教作塲(集作新練/兵作教塲)閱數兵實判官¶
務檢舉條理不暇筆硯明年記室請如京師復攝其事¶
<pb:KR4h0022_WYG_707-3b>¶
自桂林至是所為已五六百篇其間可取者四百而已¶
三年已来䘮失家道平居忽忽不樂始尅意事佛方願¶
打鐘掃地為清凉山行者於文墨意緒濶畧為置大牛¶
(集作/太平)篋塗逭破裂不復條貫十月𢎞農楊本勝始来軍¶
中本勝賢而文尤樂收聚牋刺因懇索其素所有㑹前¶
四六置京師不可取者乃强聨桂林至是所可取者以¶
時以類亦為二十編名之曰(三字集/作為)四六乙此事非平¶
生所專尚應求備卒不足以為名直欲以塞本勝多愛¶
<pb:KR4h0022_WYG_707-4a>¶
我之意遂書其首是夕是大中七年十一月十日夜火¶
盡燈暗前無鬼鳥一如大中元年十(集作/十二)月十二日夜¶
時(是序前四/六之夕)書罷永明不成寐(集作書罷永歎/際明而不成寐)¶
　　　權公集序　　　　　　　　楊嗣復¶
唐有天下二百二十載用文章顯於時代有其人然而¶
自成童就傅以及考終命解巾筮仕以及鈞衡師保造¶
次必於文(集作/是)視聽必於文(集作/是)采章(集作/文采)皆正色而¶
無駁雜調韻皆正聲而無竒邪滔滔然如河(集作滔滔/然如江河)¶
<pb:KR4h0022_WYG_707-4b>¶
(文粹作滔/滔如河)東注不知其極而又處命書綸綍之任專考¶
覈品藻之柄叅化成輔翊之勲初中終全而有之得之¶
於相國文公矣公諱德輿字載之天水人也族望祖宗¶
之逺當官行已之道語在國史銘於壙而碑於途此不¶
敢詳今所載者因縁文業而已早嵗為淮南江西從事¶
掾管記室之任屬詞詣理奏入而報可移文走檄疆事¶
寜解登朝為起居舍人改駕部員外郎換司勲郎中遷¶
中書舍人凡四任九年專掌詔誥大則發德音修典冊¶
<pb:KR4h0022_WYG_707-5a>¶
灑朝廷之利澤増盛德之形容小則褒才能叙官業區¶
分(文粹作/分别)流品申明誡(集作/沮)勸無誕詞無巧語誠直温¶
潤真王者之言公昔自纂録為制集五十巻託於友人¶
湖南觀察使楊公憑為之序故今不在編次之(文粹無/之字)¶
内其他千名萬狀隨意所屬牢籠今古窮極㣲細周流¶
於親愛情理之間磅礴於勲賢乆大之業不為利疚不¶
以菲廢本乎道以行乎文故能獨歩當時人人心服非¶
以德爵齒挟而致之貞元中奉詔考定賢良草澤之士¶
<pb:KR4h0022_WYG_707-5b>¶
昇名者(文粹/作士)十七人及為禮部侍郎擢進士第者七十¶
有餘(文粹/作二)鸞鳳杞梓舉集其門登輔相之位者前後凡¶
十人其他征鎮岳牧文昌掖垣之選不可悉數方且繼¶
居重任者猶森然(十字文粹作繼居其/重任者今猶森然)非精識洞鑒其¶
詞而知其人何以臻此耶憲宗皇帝紹開中興始以(集/作)¶
(初/)英明申威提法武功既愈(文粹/作俞)文教是圖元和五年¶
冬執政暴疾既瘖且痺未旬日而公作相憲章儒術潤¶
色王度使和聲順氣發自廊廟而鬯浃於幽遐我之所¶
<pb:KR4h0022_WYG_707-6a>¶
長時乆(文粹/作以)推戴玉立氷㓗無緇磷遷染之譏以文德¶
自終豈徒然哉嗣復不佞發跡門館儀曹台席皆忝前¶
躅公之元子中書舍人璩不幸短命其嗣憲孫(文粹作/子憲)¶
泣奉文集求鄙詞以冠篇首雖觀於巨海難挹波濤而¶
藉用白茅所資誠敬其五十巻次第具在集目謹序¶
　　　文泉子集序　　　　　　　劉　蛻¶
於西華主之降也其三月辛夘夜未半野水入廬漬壊¶
簡策既明日燎其書有不可玩其辭者噫當初不敢自¶
<pb:KR4h0022_WYG_707-6b>¶
明其書十五年矣今水之来㓂余命也已矣故自褐衣¶
以来辛夘以前收其微(集作/㣲)詞屬意古今上下之間者¶
為外内篇焉復收其怨抑頌記嬰於仁義者雜為諸篇¶
焉物不可以終雜故離為十巻離則名之不絶故授之¶
以為文泉泉之時義大矣哉盖覃以九流之文㫖配以¶
不竭之義曰泉崖谷結(集作/枯)珠璣昧則將救之雲雷亢¶
粢盛乾則將救之余豈垂之空文哉自辛夘迄甲午覆¶
研(五見/切)于襄陽之野¶
<pb:KR4h0022_WYG_707-7a>¶
　　　笠澤藂書序　　　　　　陸龜䝉¶
藂書者藂脞之書也藂脞猶細碎也細而不遺大可知¶
其所容矣乾符六年春卧于笠澤之瀬敗屋數間盖蠧¶
書十餘箧帕(集作/伯)男兒裁三尺許長䃣齒猶未遍教以¶
藥劑象梧子大小外研墨泚筆供紙札而已體中不甚¶
(集作/堪)羸耄時亦隠几强坐内壹欝則外揚為聲音歌詩¶
賦頌銘記傳叙往往雜發不類不次渾而載之得稱為¶
藂書自當(去/聲)諼(集作/緩)憂之一物非敢露世家耳目故凡¶
<pb:KR4h0022_WYG_707-7b>¶
所諱其中畧無避焉¶
　　　陳先生集序　　　　　　　黄　滔¶
唐設進士科垂三百年有司之取士也喻之明鏡喻之¶
平衡未嘗不以至公為之主而得䘮之際或失於明鏡¶
或差於平衡何哉俾其負不羈之才藴出人之行殁身¶
末路抱恨泉䑓者多矣嗚呼豈天之否其至公之道耶¶
抑人之自坎其命耶潁川陳先生實斯人之謂歟先生¶
諱黯字希孺父諱贄通經及第娶江夏黄夫人賢而生¶
<pb:KR4h0022_WYG_707-8a>¶
先生無昆弟姊妹十嵗能詩十三袖詩一通謁清源牧¶
其首篇詠歌河陽花向時豆新愈(瘡之/如豆)牧戯之曰藻才¶
而花貌胡不詠歌先生應聲曰玳瑁應難比班犀定不¶
加天嫌未端正滿靣與裝花繇是聲名大振於州里十¶
七為詞賦作蘇武謁漢武帝陵廟賦便為作者推伏二¶
十為文先生松姿栁態山屹波注語黙有程進退可法¶
早孤亊太夫人彌孝熈熈愉愉承顔侍膳雖隆雲霄之¶
望終確綵衣之戀既而及其子蔚冠太夫人勉之曰付¶
<pb:KR4h0022_WYG_707-8b>¶
蔚於潘岳之筵俟爾於㕁詵之桂方起於鄉薦求試貢¶
闈已過不惑之年矣及㑹昌乙丑逮咸通乙酉其間以¶
寜家兼在疚之日斷絶往来吳楚之江山辛勤秦雍之¶
槐蟬嗟嘆知已之許與同郡王肱蕭樞同邑林顥漳浦¶
赫連韜福州陳蔇陳發詹雄同時而名價相上下嗚呼¶
斯八賢皆以不羈之才出人之行懇乎進趨恂恂乎鄉¶
黨而無所成豈天之意否其公耶抑人之自坎其命也¶
俾有司失其明鏡差其平衡之如是結寃氣於冥路之¶
<pb:KR4h0022_WYG_707-9a>¶
中抱永恨於泉䑓之下豈不甚歟先生之文詞不尚竒¶
切於理也意不偶立重師古也其詩篇詞賦牋檄皆精¶
而切故於官試尤工滔即先生之内姪也自丱趨隅洎¶
隨計之嵗先生下世後二十年而忝登科第東歸之日¶
求遺藁其家經兵火也少得其文三十首他處得詩若¶
干首敬俟増而後述天復元年滔叨閩相之辟旋使錢¶
塘與羅郎中隠遇曰咸通初與先生定交於蒲津秋試賦¶
則五老化為流星詩則漢武横汾先生之試官嚴郎中¶
<pb:KR4h0022_WYG_707-9b>¶
下都之吟諷秋塲五十人之降仰今遺藁可藂願為之¶
序既還不及求増謹以所得之文賦詩牋分為三巻收¶
淚搦管為之前序蔣㝢正郎為之後序正郎負宇内之¶
雄名也用釋泉䑓之恨時天復二年壬戍秋七月十日¶
　　　陳先生集後序　　　　　　羅　隠¶
潁川陳先生諱黯字希孺曩者與予聲跡相接於京師¶
各獲譽於進取咸通庚寅嵗膠其道於蒲津秋試之塲¶
自後俱為小宗伯所困不一某(疑/)甲申春告予以婚嫁¶
<pb:KR4h0022_WYG_707-10a>¶
之牽制東歸青門撡執之後余亦東遊逮大梁時故杭¶
州盧員外潯在幕齎其文軸謂余曰陳君罷而東豈期¶
斯文之終窒乎子東及之為我歸其文而激其来余至¶
維揚及歸其文遵其言相懽月而後别為我謝范陽公¶
龍門之役不復顧矣由是音塵杜絶天復元年四門博¶
士江夏君通家相好于吳越面余論及塲中曩之名士¶
及希孺之表也余不覺愴然懐舊明年黄君以其文章¶
德業為之序以㝢俾予繋述遂得申斯言嗚呼大唐設¶
<pb:KR4h0022_WYG_707-10b>¶
進士科三百年矣得之者或非常之人失之者或非常¶
之人若陳希孺之才美則非常之人失者矣夫德行莫¶
若敦於親戚文章莫若大於流傳今已備於江夏之筆¶
矣余不克再敬止書交道于是噫¶
　　　湘南應用集序　　　　　　前　人¶
隠大中末即在貢籍中命薄地卑自已夘至于庚寅一¶
十二年㸔人變化去年冬河南公按察長沙郡隠因請¶
事筆硯以資甘㫖明年夏隠得衡陽縣主簿時硖州盧¶
<pb:KR4h0022_WYG_707-11a>¶
侍御自龍城至右司張員外遊曲江廻皆謂隠不宜佐¶
屬邑(二字集作/作此等邑)於戱隠自卜也審江表一白丁耳安有¶
空將巻軸與公相子弟爭名幸而知非得以减過冬十¶
月乞假歸覲阻風於洞庭青草間因思湘南文書十不¶
一二蓋以失落於馬上軍前故也今分為三巻而舉牒¶
祠祭者亦與焉某月二十四日序¶
　　　舟中録序　　　　　　　　錢　珝¶
乙夘嵗冬十一月余以尚書郎得掌誥命庚申嵗夏六¶
<pb:KR4h0022_WYG_707-11b>¶
月以舍人獲譴佐撫州馳暑道病秋八月自襄陽浮而¶
下舟行無役因解束書視所為辭藁剪剪(一作/翦翦)冗碎可¶
存者得五百四十篇丞相表奏百篇區别編聨為二十¶
巻夫體正而有倫辭約而居要始終明白兹所以為誥¶
也國朝聲名辭臣率能由是而作堂闥秘邃不與漢魏¶
爭髙下而荒學小子以一目視其穴隙間其可見堂奥¶
而得規摹哉以是代天子言誠不知而作也古者黜幽¶
不過考三載之績余冒居六年見考無績用思黜不亦¶
<pb:KR4h0022_WYG_707-12a>¶
宜乎所編聨不敢以集稱理諸舟中遂曰舟中録是年¶
九月錢珝自序於沔陽之南¶
　　笠澤藂書序乾符六年春卧于笠澤之瀬(集作自/乾符六)¶
　　(年春卧病于/笠澤之濱)裁三尺(集作裁/未三尺)¶
　¶
　¶
　¶
　¶
<pb:KR4h0022_WYG_707-12b>¶
　¶
　¶
　¶
　¶
　¶
　¶
　¶
　文苑英華巻七百七¶
