# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:14.204384
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷九百八十六
<pb:KR4h0022_WYG_985-1a>¶
欽定四庫全書¶
　文苑英華巻九百八十六　宋　李昉等　編¶
　交舊九¶
　　祭韋太尉文三首　　　祭張中丞文二首¶
　　祭王員外文一首　　　祭崔中丞文一首¶
　　祭何大夫文一首　　　祭顗和尚文一首¶
　　祭李處士文一首　　　祭樊司空文一首¶
　　祭吕郎中文一首　　　祭李中明文一首¶
<pb:KR4h0022_WYG_985-1b>¶
　　　為劉尚書祭韋太尉文　　　符　載¶
維年月日某官某祭于某官之靈乾坤瑞氣蓊鬱淳精¶
誕生碩臣為才為英其體顒昻其神清明大包九德全¶
貫五行聞望昭宣勲榮峥嶸静専動直淵黙雷聲甲子¶
之嵗宗社震驚塵飛四野人弄豆兵公(一作/昔)在隴州保¶
捍孤城師徒顦顇凶孽縱横一發沉機萬夫掃平天維¶
地軸為之不傾天子報功夫何超越全蜀千里虎旗龍¶
節堅完卒乗延納賢傑武事雄稜文華昭晣西戎夭矯¶
<pb:KR4h0022_WYG_985-2a>¶
南詔夐絶德恵震威投心象闕激揚風教提携義烈二¶
十年間沲江澄澈爰有獷人驃國彌臣化所未洽古之¶
不馴飲我大誠沛然来賔遂使皇澤播其無垠奉聖功¶
成樂府聲新一時事業萬古紛綸實兾昊穹福善與人¶
何豫章之磅礴奄摧落乎青春嗚呼曩者危疑之際邪¶
臣交搆獨秉精誠飛章上奏忠同折檻詞近及霤昬霧¶
忽清太陽乃晝淒凉陳跡惋毒中夀志未展於生前寵¶
徒光於身後嗚呼某以薄劣獲事旌旃猥承國士之顧¶
<pb:KR4h0022_WYG_985-2b>¶
謬居羣彦之先徬徨授署昧懵機權顧無能於布政懼¶
取譏於大賢蕭條岐路𦕈黙風煙諒祖奠之無路瞻夀¶
堂而澘然¶
　　　為賈常侍祭韋太尉文¶
至道之世君臣聖明必有賢才為之挺生昭昭我公得¶
一居貞窺神靈之壼奥涵天地之淳精胸襟洞逹方畧¶
縱横文房啓而風雅斯在武庫開而禍亂乃平甲子之¶
嵗逆泚變節河海沸騰宗社兀隉孤軍隴上勢窮援絶¶
<pb:KR4h0022_WYG_985-3a>¶
激臨危之肝肺成曠世之勲烈帝有寵命擁旄蜀川威¶
聲烜赫德禮昭宣家有美政人無兀賢熙熙穆穆二十¶
餘年機謀内發英明獨照頓挫西戎經營南詔通驃國¶
之幽阻導彌臣之䆗窱咸屈膝於君王信萬古之榮耀¶
方期驅兵率乗覲謁帝庭承汪濊之殊澤陳訏謨之大¶
經如何尊重遘兹殞靈地偃喬岳天沉輔星昨者疾瘳¶
之日咸望再起頻造屏内候公動止憂國慷慨請立太¶
子事苟未行歿而後已今上嗣位人神交喜哀傷大賢¶
<pb:KR4h0022_WYG_985-3b>¶
不見如此某謬以菲薄監臨此軍參蕭曹之議論覩伊¶
霍之功勲淒凉門館顧慕風雲非百身之可贖寄一慟¶
於斯文¶
　　　為西川幕府祭韋太尉文¶
維年月日祭於某官之靈聖厯應數今古同風五百年¶
間運屬我公長河噴射太華穹崇鬱起生人之表獨棲¶
顥氣之中往者鯨鯢蕩海波濤洶洶京洛風塵人神震¶
恐公遂屹立天授智勇斬刈師徒扶持汧隴逆黨顦顇¶
<pb:KR4h0022_WYG_985-4a>¶
心摧計擁繇是安危繋之輕重天子報功禮數乃殊既¶
渥龍節亦執金吾國之西南寔曰成都夷夏混合山川¶
盤紆苟非哲人莫啟令圖咨我賢逹付之方隅公乃壓¶
坤維以厚德注羣生以和氣應變參乎杳冥布政歸乎¶
簡易剗風俗之姦窳平人心之險陂肅貔虎以雲屯禮¶
英髦而麏至蠲萬痾於藥草新百貸於鄽肆綢繆賔客¶
之歡肅穆鬼神之祀補前人之漏畧極當時之能事道¶
尊而獷俗承風聲烜而殊鄰慕義狺狺犬戎背約報仇¶
<pb:KR4h0022_WYG_985-4b>¶
疆塲蠆毒大邦冦讐公動機權控扼咽喉闢其陬落係¶
其魁酋峨和窣雲大渡横流伏不敢動垂二十秋伊昔¶
南蠻嚮化䖍奉朝㫖將率非良撫綏失禮興兵戰伐深¶
入邉鄙十萬之師蕩為癘鬼公以誠往彼由感起拜新¶
詔於皇都歸舊封於越嶲提携椎髻之類簉列青衿之¶
齒驃國之與彌臣伏聫蹤而疊軌臣製樂以奉聖裁文¶
以叙美考一德之輝光諒有唐而已矣方期五福之夀¶
享九命之尊致雍熙於宇内相玉帛於天門何至業之¶
<pb:KR4h0022_WYG_985-5a>¶
堙鬱逢逝水之迅奔竭涸滄海摧頹崑崙精靈一去徽¶
烈空存嗚呼哀哉錦城秋暮北郊長路寂寞山川蕭踈¶
草樹雖蘋藻之屢薦終轜車而不駐慟軍府之悲凉増¶
煙霞之思暮某等俱以孱鈍獲事旌旄庇蓮府之光彩¶
無汗馬之勲勞戴恩愧厚顧位慙髙問沉痛之何有與¶
三江之滔滔¶
　　　為劉尚書祭張中丞文二首　前　人¶
維年月日祭于某官之靈惟靈和粹在躬行方而通瀟¶
<pb:KR4h0022_WYG_985-5b>¶
洒囂塵之外翺翔禮樂之中與物大聖推之至公落落¶
賢人之慶恢恢長者之風學有餘力備功衆藝環璧文¶
章龍蛇草𨽻江湖之地東西無際獨負髙名聞乎早嵗¶
赫赫太師光鎮此川大啟幕府盡心招延運籌帷幄之¶
内折衝罇俎之前欝然時論謂蜀得賢某也不才接武¶
随肩𬗟茂三益周旋十年或朝逰古寺或夜接華筵歡¶
呼醆斚嘯傲風煙神理無狀忽鍾沉疾顧侣無悰懐仁¶
若失隂深府舍寥落煙日雖道義不間於同心而語笑¶
<pb:KR4h0022_WYG_985-6a>¶
每乖乎促席何士林之凋瘵碎金相與玉質某以懦劣¶
謬司戎律方屬理兵未遑造室眷言襟契何啻膠漆一¶
靣有乖百齡俄戢舊郷迢遞素帷蕭瑟望精爽以申哀¶
誠不知涕洟之所出¶
　　　二¶
惟靈總四科之要推六藝之先襟懐灑散文翰聨翩寄¶
情琴酒長嘯風煙有名當世三十餘年誠謂羽翼中朝¶
潤色王度翔鸞彩鳳趐翼雲路荏苒江海蹉跎晩暮道¶
<pb:KR4h0022_WYG_985-6b>¶
乃光華疾成沉痼崇巖絶(集作/舟)壑松摧桂蠧哀兹下泉¶
永寐不寤某頃同舍周旋後塵肺腸見許筆硯相親顧¶
以孱虚每慕仁人實兾鄙志於兹大伸奈何昭時奄落¶
窮塵永懐道義臨風酸辛畫翣栁車白日青春郷關樹¶
老岷蜀塋新戎事見覊執紼無因具罇罍以寫意聊寄¶
恨於江濵¶
　　　為劉尚書祭王員外文　　　前　人¶
維年月日祭於某官之靈惟靈行業端簡襟期髙朗類¶
<pb:KR4h0022_WYG_985-7a>¶
彼雲霄萬夫是仰根蟠一德冥入羣象和自中来道非¶
外奬風儀峻峙神氣森爽清濟横流蓮峰直上爛爛文¶
章早嵗擅塲鏘金叩玉折桂穿楊昔在太師作鎮坤方¶
大啟幕府聿求賢良君赴招筵價重珪璋賔主之際赫¶
然有光余復繼来厠接周行契侔金石韻擬笙簧並几¶
聨曹擁闥環廊紛紜笑謔爛漫壺觴昨者象緯成災禍¶
丁故使門庭倉卒軍旅沸渭猥䝉遺令俾司留事顧此¶
孱虚實憂殞墜東川無狀横相猜忌破表焚牋封山掠¶
<pb:KR4h0022_WYG_985-7b>¶
騎因得討罪誅其不義屢犯鋒鋩㡬經憂畏天子明察¶
龍旌旋至何事䛕才忽膺重寄告語未接潰瘍已熾晷¶
刻小暌音容永閟如何昊蒼負此沉意危廹是同歡榮¶
乃異嗚呼哀哉嘗寮分切親懿情偏念家道之霜藐若¶
肺腸之焦然位不過郎署夀纔及中年彼禍淫與福善¶
吾將仰首而呼天一罇酌奠百慮纒綿惟撫孤之感躅¶
庶㡬誠之在(一作/有)焉¶
　　　為杜相公祭崔中丞文　　　前　人¶
<pb:KR4h0022_WYG_985-8a>¶
嗚呼子有四教文行忠信惟公佩服終身不磷恵慈敦¶
厚温恭淑慎趨善如流惟賢是進公方可與利用無朕¶
騄驥絶塵青萍淬刃累參戎府九牧大郡教化諏謀作¶
程垂訓不躋髙位丁此巨舋茫茫上天殲我賢雋嗚呼¶
佑自弱齡實奉周旋綢繆出處四十餘年昔佐此府周¶
行接聨佑忝末介公總中權朝整金鑣夕同綺筵揮動¶
醆斚沉吟風煙對博千塲春日秋天氣振耳熱勝負争¶
前今也冥冥音容藐然沉思永痛涕泣纒綿嗚呼世且¶
<pb:KR4h0022_WYG_985-8b>¶
多故權窆兹地苟安其宅豈靈之意悠悠羸疾浩浩官¶
吏無因執紼逺送幽隧天寒景淑雲愁鴈思傾一巵以¶
寫哀誠痛百年之永異¶
　　　祭何大夫文　　　　　　　前　人¶
巖巖泰山羣嶽攸宗公有盛德與之比崇髙朗沉深神¶
超氣融禮樂方外粹和積中顒顒昻昻大人之容天髙¶
起鶴泉深見龍早張雄詞叩玉鏗鏘文塲一戰陷敵摧¶
鋒結綬王畿部局生風拾遺丹階危言匪躬公嘗從事¶
<pb:KR4h0022_WYG_985-9a>¶
浙西盛府咨籌畫畧輝光賔主皇帝順狩褒梁重阻納¶
貢匍匐逹行在所帝曰首至西方惟汝建社擁旄于鄂¶
之渚自公之来法舉令行鋤姦剪暴振獨蘇惸疆理封¶
域繕完甲兵十五餘年夏水潦清德宇𢎞曠威容光明¶
日翼休時調鼎和羮嗟此梁棟奈何頺傾(一作/齡)位竟不¶
来負我蒼生嗚呼載有蓬户廬山之曲接連人郡沿洄¶
往復早獲請謁許布心腹掩過與能情優禮縟想公振¶
揚清風無鄰律吕翰墨龜龍縉紳遺我細微合我嘉姻¶
<pb:KR4h0022_WYG_985-9b>¶
永言感慟破骨傷神嗚呼哀哉去嵗春暮旌旗滿路眄¶
睐風煙留連草樹前日東亭天光曉晴金罇玉管芳樹¶
流鸎誰謂累夕幽明遽隔瞬目交臂遂成古昔心敬無¶
飾詞哀必激寫慟絶於江干疑精靈之可覿¶
　　　為楊廷評祭何大夫文　　　前　人¶
伏惟尊靈涵清明之氣秉中庸之德事業存乎教化忠¶
厚形於家國文章根風雅之奥議論探𤣥聖之域虎視¶
犀額山立玉色惟公昔年聲譽赫然拾遺補闕丹陛之¶
<pb:KR4h0022_WYG_985-10a>¶
前天子思理垂意藩外聿来沔鄂十五餘載浩浩兹邑¶
民繁境大通至信於豚魚被深仁於幼艾秋霜可畏春¶
日可愛巻風波於夏水失險阻於西塞嗚呼地有四海¶
候(一作/俟)公而清天有三階望公而平昊穹謂何殲我賢¶
明小人君子號呼震驚嗚呼賔主之道人倫之義情禮¶
所加殺身有地如朗小子孱愚下位無絶俗之姿寡卓¶
然之異猥辱提引叨居賢次顧侣之榮撫心多愧頃將¶
重命驅車逺使不憚山川敢告顦顇昔我往矣龍節煌¶
<pb:KR4h0022_WYG_985-10b>¶
煌今我来思丹旐悠揚慟哭江干若摧肺腸儻神理之¶
昭鑒殊辛酸之未央¶
　　　為江西李常侍祭顗和尚文　前　人¶
大方浩浩天高地厚彼上人者空門稱首塵埃三界揮¶
斥萬有如浄蓮花出泥離垢早嵗蜀中師事全公一言¶
悟解了得真空靈覺内虚妄境外融寳山見月(一作寳/月山見)¶
性海無風某謬以菲薄投心依止周旋瞻仰年踰一紀¶
東洛之濵湘江之涘晨朝後夜談𤣥析理破壊結縳我¶
<pb:KR4h0022_WYG_985-11a>¶
則用喜甘露洗心簫韶洞耳一昨猥受朝寄聿来此方¶
撫俗未㡬懐仁不忘師雖無心應物則深尺素紆屈千¶
里相尋纒綿舊故啓廸塵襟窮弊邑之風物暢平生之¶
登臨嗚呼風火扇災遽成沉疾暌累旬之晤語謝百靈¶
(疑作/齡)之形質雖真性之湛然愴尊容之已失荒郊野塔¶
秋晨曉日幡盖飄蕩香花蕭瑟寄慘怛於斯文諒悲懐¶
之不一¶
　　　祭處士李君文　　　　　　前　人¶
<pb:KR4h0022_WYG_985-11b>¶
良友三人来自蜀川身棲廬嶽氣屬雲天至寳多脆靈¶
芝不堅君與王生早落窮泉當時食貧窆禮從權殯宫¶
蕭索二十餘年在風塵中觸故牽纒每懐曩昔深衷惻¶
然頃亦有意祗承付託訪君姻族獲歸京洛賢舅緇褐¶
外弟罷弱實恐嵗時遂移舟壑神本尚簡禮貴適時即¶
其故地而窀穸之衛玠短命伯道無兒千秋拱樹我心¶
傷悲嗚呼吾李處士已而已而¶
　　　祭樊司空文　　　　　　　前　人¶
<pb:KR4h0022_WYG_985-12a>¶
天有神氣地有山川交感絪緼實生大賢聰明恵和忠¶
厚塞淵體剛法健動直静専在昔安卑屈宰堯山聿来¶
射䇿懼(疑/)登紫垣異日從容危冠上前以手晝地慷慨¶
論邉道合時来舜日堯年纒綿三接奮發九遷帝念和¶
戎公駕軺軒詞危氣激張威懾蕃擁旄襄漢建斾荆蠻¶
卒乗完勁勲庸昭宣征南當陽芳若蘭荃我有令問與¶
之周旋嗚呼仁人在上安危所屬世且多難奪公何速¶
溘然多露壊乎梁木望缺三台夀虧五福大誠至信漸¶
<pb:KR4h0022_WYG_985-12b>¶
人被俗擁杵輟舂郷號里哭嗚呼載本諸生器識孱愚¶
猥辱拂拭化珉為瑜昔嵗渚宫灌涸濡沽前年南擁顧¶
重禮殊將致賔僚將貢國都感念厚意使人捐軀漢水¶
之陽峴山之隅千乗曄曄旦夕陪趨秋景沉寥春華芳¶
敷瀾漫醆斚淒鏘笙竽拜首節旄將去踟蹰吟嘯叙什¶
丁寧匡廬星霜未周幽顯異途神歸蒼昊魄散黄壚明¶
明知音今也其孤仰天涕下被臆交襦嗚呼舊山之下¶
石田疎惡智昧經營食無藜藿嵗時淹久情禮漏畧瞻¶
<pb:KR4h0022_WYG_985-13a>¶
望夀堂脾酸肺(一作/胏)削驅䇿輿𨽻匍匐宛洛清酒隻雞¶
中(疑作/申)哀獻恪凉風白露帷帳蕭索門㦸朝開井桐夜¶
落生芻一束意不為薄寫慟絶於精靈兾斯文之可託¶
　　　祭吕郎中文(集作祭吕/衡州温文)　　　栁宗元¶
維元和六年嵗次辛夘九月癸已朔(文粹作八/月癸亥朔)某日友¶
人守永州司馬員外置同正員栁宗元謹遣書吏同曹¶
家人襄兒以(集作/奉)清酌庶羞之奠敬祭于吕八兄化光¶
之靈嗚呼天乎君子何厲天實仇之生人何罪天實讐¶
<pb:KR4h0022_WYG_985-13b>¶
之聰明正直行為君子天則必速其死道德仁義志存¶
生人天則必夭其身吾固知蒼蒼之無知(集作/信)寞寞(文/粹)¶
(作漠漠永/本作莫莫)之無神今於化光之歿怨(文粹/作悲)逾深而毒愈¶
(集作/逾)甚故復呼天以云云天乎痛哉堯舜之道至大以¶
簡仲尼之文至幽以黙千載紛争或失或得綽(二本/作倬)乎¶
吾兄獨取其真(二本/作直)貫乎化始與道咸極推而下之法¶
度不忒旁而肆之中和允塞道大藝備斯為全德而官¶
止刺一州年不逾肆(文粹/作五)十佐王之志没而不立豈非¶
<pb:KR4h0022_WYG_985-14a>¶
脩(文粹/作循)正直以召災好仁義以速咎(文粹/作夭)者耶宗元少¶
(二本/作幼)雖好學晩未聞道(文粹作未/聞其道)洎乎獲友君(一作/吾)子¶
乃知識(集作/適)於中庸削去邪雜顯彰(二本/作陳)直正而為道¶
不謬吾兄(二本作/兄實)使然嗚呼積乎中不必施於外裕乎¶
古不必諧於今二事相兼(二本/作勘)從古至少至於化光最¶
為太甚理行第一尚非所長文章過人畧而不有夙志¶
所著(文粹/作蓄)巍然可知貪愚皆貴險狠皆老則化光之夭¶
厄反不榮歟所慟者志不得行功不得施蚩蚩之民不¶
<pb:KR4h0022_WYG_985-14b>¶
被化光之德庸庸之俗不知化光之心此言一出内若¶
焚裂海内甚廣知者(集作/音)㡬人自友朋凋䘮志業殆絶¶
惟望化光伸其宏畧震耀昌大與行於時徳使斯人(二/本)¶
(作使斯/人徒)知我所立今復往矣吾道窮(二本/作息)矣雖其大(二/本)¶
(作/存)者志亦死矣臨江大哭萬事已矣窮天之英(文粹/作學)貫¶
古之識一朝去矣(二本/作此)又(一本/作終)復何適嗚呼化光化光¶
今(集有/後字)何為乎止乎行乎昧乎明乎豈蕩而為太空與¶
化無窮乎將結而為光耀以助照臨乎將(二本/作豈)為雨為¶
<pb:KR4h0022_WYG_985-15a>¶
露以澤下土乎將為雷為霆以泄怨怒乎豈為鳳為麟¶
為景星為慶(二本/作卿)雲以寓其神乎將為金為錫為珪為¶
璧以棲其魄乎豈復為賢人以續其志乎將奮為明神¶
以遂其義乎不然是昭昭者其得已乎其不得已乎抑¶
有知乎其無知乎彼且有知其可使吾知之乎幽明茫¶
然一慟腸絶嗚呼化光庶或(文粹/作㡬)聼之尚饗¶
　　　祭李中明文　　　　　　　前　人¶
維年月日栁某謹以清酌庶羞之奠致祭于亡友中明¶
<pb:KR4h0022_WYG_985-15b>¶
之靈夫子之道邈以恒兮夫子之志勵以兢兮求中以¶
謙(二字集/本作慊)末若履冰兮敦仁以孝實烝烝兮雖(一作/誰)毁¶
無虧禮莫徴兮(集作惟毀死虧/禮其他莫懲兮)秉端守一信厥朋(集作/明)¶
兮月踰嵗長行若登兮外温其顔内類直繩兮謾言来¶
加不遽陵兮舉世羣非自視𢎞兮庶優游於道大賚是¶
承兮掩寃舒抑與類升兮胡茫茫而(集作/其)不信卒以禍¶
仍兮豈韜忠裒(集又注作/裏又作履)信鬼所憎兮將教言吾欺終¶
不可徴兮吾方兾子于暮翼有興兮今而棄余志若崩¶
<pb:KR4h0022_WYG_985-16a>¶
兮若將援而止䘮厥肱兮怛而(集作/其)殞心交背膺兮水¶
之綿綿山萬層兮又淫以雨雪紆委硱磳兮鴟鵂夜號¶
(集作/啼)羣瞑凝兮䰟思(栁州本/作鬼)以行中道凌兢兮魅魑撝¶
呵曷可憑兮聊致吾慎(集作/憤)斯言孰稱兮¶
　¶
　¶
　¶
　¶
<pb:KR4h0022_WYG_985-16b>¶
　¶
　¶
　¶
　¶
　¶
　¶
　¶
　文苑英華巻九百八十六¶
