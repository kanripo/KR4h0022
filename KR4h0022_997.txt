# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:14.800833
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷九百九十七
<pb:KR4h0022_WYG_997-1a>¶
欽定四庫全書¶
　文苑英華巻九百九十七　　宋　李昉等　編¶
　神祠三(報賽/)¶
　　賽江文一首　　　　　賽西岳文一首¶
　　賽木𤓰神文一首　　　賽舜廟文一首¶
　　賽越王神文一首　　　賽城隍神文五首¶
　　賽北源神文一首　　　賽曽山蘇山神文一首¶
　　賽白石神文一首　　　賽龍幡山神文一首¶
<pb:KR4h0022_WYG_997-1b>¶
　　賽陽朔縣名山文一首　賽海陽神文一首¶
　　賽堯山廟文一首　　　賽古㰖神文一首¶
　　賽蘭麻神文一首¶
　　　賽江文　　　　　　　　　張　説¶
年月日朔具官某敢昭告于大江之神王有百谷禮尊¶
四瀆善利維神朝海作賔發源岷山駕福来臻率此荆¶
土明靈是主已成嘉榖垂敗霖雨聽我䖍祈福我農畆¶
既暵既穫既埸既庾忻忻衆心願答神祜㓗牲明酌寅¶
<pb:KR4h0022_WYG_997-2a>¶
奠江浦¶
　　　為楊右相賽(集作/祭)西岳文　　獨孤及¶
維年月日司空兼右相楊國忠禮(集作/吏)部尚書同中書¶
門下平章事韋見素等謹以少牢之奠敬祭於(集作/于)西¶
岳金天之神頃獻歲逹於三月畜極不雨屯膏未光元¶
元其咨滌滌是懼國忠等是用䖍奉睿謨(集作/慮)聿遵祀¶
典謹遣鳴臯山人韋朝真敢徼福於大神之靈精意纔¶
申而休祐肸蠁宸衷遥逹而瑞澤霶(集作/滂)霈非神之幽¶
<pb:KR4h0022_WYG_997-2b>¶
贊叶於國非(集無/此字)神之景命符於人則疇能降祥薦祉¶
如此其速故簠簋犧牲(集作/象)敬脩享禮雖冥應無方非¶
馨香所答而神感如在庶明靈惟歆尚饗¶
　　　賽木𤓰神文　　　　　　　杜　牧¶
維㑹昌六年歲次丙寅某月日某官某敬告於(集作/于)木¶
𤓰山之神惟神聰明格天能降雲雨郡有災旱必能救¶
之前後刺史祈無不應去歲七月苗將萎死禱神之際¶
甘雨隨至稿然凶歲化為豐年仰神之靈感神之徳願¶
<pb:KR4h0022_WYG_997-3a>¶
新祠宇以崇祭祀今易卑隘變為華敞正位南靣廟貎¶
嚴整風雷雲雨師伯必備侍衛旗㦸羅列森然惟神繫¶
雲在襟貯雨在缶視人如子渇即與之不容㐫荒(集作/邪)¶
不降疾疫千萬年間使池之人敬仰不怠伏惟尚饗¶
　　　賽舜廟文　　　　　　　　李商隠¶
年月日昭賽虞舜之祠伏以帝狩南方神留下土翠華¶
莫返積怨望於他年大麓不迷烜(集作/炟)威靈於終古比¶
憂嘉種少冒愆陽抗簡陳詞㓗樽引咎果䝉憑離掣電¶
<pb:KR4h0022_WYG_997-3b>¶
跨巽揚風布沾渥於九臯起焦枯於一瞬敢布瑶席輙¶
事蘭羞帝其罷奏南琴停吹西琯使東皇太一兼預於¶
靈逰俾山鬼江婓無藏於沴氣庶將善政以奉明輝¶
　　　賽越王神文　　　　　　　前　人¶
年月日賽於(集作/于)越王之神惟神耀焯殊姿抑揚竒表¶
秦魚既爛則聊帝南荒漢鹿有歸則稱臣北闕覧英雄¶
之載籍信王覇之朋逰言念遺祠猶存鹿(集作/屬)邑尚興¶
甘雨以救公田敢陳沼沚之毛用報京坻之積神其永¶
<pb:KR4h0022_WYG_997-4a>¶
司此土長庇吾人福祐柔良驅除疾癘今来往古常教¶
威著越城萬嵗千秋勿使魂歸真定神乎不昧来鍳斯¶
言¶
　　　賽永福縣城隍神文　　　　前　人¶
年月日賽於(集作/于)永福縣城隍之神夫考室立家先在¶
户竈聚人開邑首起城池固有明靈降而鍳治惟神克¶
揚嘉霔廣育黎民聊薦粢粱(集作聊/為茨梁)少申殽醖神其節¶
宣四氣扶祐三時勿使畢星但稱於好雨無令田祖獨¶
<pb:KR4h0022_WYG_997-4b>¶
擅於有神永歆蘋藻之誠長挟金湯之勢¶
　　　為中丞滎陽公桂州賽城隍神文¶
　　　　　　　　　　　　　　　前　人¶
維大中元年歲次丁卯六月甲午朔十四日丁未都防¶
禦觀察處置等使桂州刺史兼御史中丞鄭某謹遣登¶
仕郎守功曹參軍陸秩以庶羞之奠祭於(集作/于)城隍之¶
神夫大邑聚人通都設屏將英(集作/比字)雄走集必假高深¶
不惟倚杖風雲兼用翕張神鬼某初䝉朝奬来佩藩符¶
<pb:KR4h0022_WYG_997-5a>¶
既禦冦於西原亦觀風於南國始惟畫鷁將下伏熊属¶
楚雨蔽空湘雲塞望晦我中軍之鼓濕予下瀬之師遂¶
以誠祈果䝉神應速如激矢勢等却河及兹薦報之時¶
敢怠馨香之禮神其干霄作峻習坎為防合𤇺櫓以保¶
民道川途而流惡使言言堅壘(集作/壁)侔地道以無疆活¶
活深溝如井徳之不改勿違丘禱以作神羞尚饗¶
　　　賽靈川縣城隍神文　　　　前　人¶
年月日賽於(集作/于)靈川縣城隍之神高壘深溝用資固¶
<pb:KR4h0022_WYG_997-5b>¶
䕶興雲渫(集作/泄)雨諒俟威靈惟聖能感至誠將成大稔¶
逐清泠之耕父不使揚光廻沮澤之蟠龍皆令灑潤式¶
陳㣲報願鍳惟馨¶
　　　賽荔浦縣城隍神文　　　　前　人¶
賽於(集作/于)荔浦縣城隍之神嗟我疲民每虞囏食寒耕¶
熟耨始望於秋成鑠石流金幾傷於歲事逺資靈顧式¶
布層隂無煩管輅之占不待欒巴之噀竊陳薄奠(集作/具)¶
用答豐年神其據有高深主張生植同功田祖比議(集/作)¶
<pb:KR4h0022_WYG_997-6a>¶
(義/)雨師無假怒於潜龍勿縱威於虐魃守兹縣邑富我¶
京坻¶
　　　賽城隍神文　　　　　　　前　人¶
年月日賽於(集作/于)城隍之神惟神踞雉堞以為雄導溝¶
池而作潤果成飄注以救惔焚敢恡斯牲用報嘉種神¶
其永通靈感長茂𤣥功道楚子之餘波霈普國之膏雨¶
苟能不昧報亦隨之¶
　　　賽北源神文　　　　　　　前　人¶
<pb:KR4h0022_WYG_997-6b>¶
年月日賽於(集作/于)北源之神惟神雖臨南服實號北源¶
湘浦降神近驚於騷客滮池浸稻逺叶於詩人果能橐¶
籥風頭索綯雨脚不資畎澮將致倉箱聊申信於澗毛¶
庶通靈於水府神其揖揚蘭珮麾掉桂旗拍川后之肩¶
攬波神之𬒮共来於此饗報留思¶
　　　賽曽山蘇山神文　　　　　前　人¶
年月日賽於(集作/于)曽山蘇山之神惟神守在出雲職惟¶
通氣果從望歲載潤嘉生將申昭報之儀敢闕馨香之¶
<pb:KR4h0022_WYG_997-7a>¶
獻神其遐瞻惟岳廣納逰塵勉揚少女之風勤詠曽孫¶
之稼無令渥澤盡歸濕(集作/涇)水之湫泉勿使威靈下(集/作)¶
(不/是)及歴山之仙室我辭有激神儻聽焉¶
　　　賽白石神文　　　　　　　前　人¶
年月日賽於(集作/于)白石之神惟神載烜(集作/炟)明靈克標¶
懿號軒珠耀彩儻非瑶水之源荆漢流輝即是玉山之¶
路一昨俯憂旱歲俾禱遺祠果能愛我大田貺余膏澤¶
不俟于公之折(集作/雪)獄無煩洛令之曝身敢命子男爰¶
<pb:KR4h0022_WYG_997-7b>¶
脩蘋藻神其仰濟(集作/流)天澤俯祐歲功無萌可轉之心¶
以負惟馨之禮¶
　　　賽龍幡山神文　　　　　　前　人¶
年月日賽於(集作/于)龍幡山之神惟神降治山川濟(集作/流)¶
思縣道龍幡鳯盖克懋于靈司蟻穴鵲巢式揚於利澤¶
至誠有逹昭報無虧神威(集作/其)叱咤飛亷鞭驅屏翳向¶
(集作/尚是)令吾土屢有豐年不無行潦之羞以請油雲之惠¶
　　　賽陽朔縣名山文　　　　　前　人¶
<pb:KR4h0022_WYG_997-8a>¶
年月日賽於(集作/于)陽朔縣名山之神惟神受命上𤣥奠¶
兹南服雲臺日觀逺譲於高標蓬島崑邱遐通於爽氣¶
峻若藏刀之嶺榮如倚劒之門是冝銓管隂司拘囚異¶
物為神仙之下府開龍虎之神庭屬歲之(集無/之字)不寧旱¶
既太甚馳誠疊嶂託意通波果聞雷出地中電濟(集作/流)¶
巖下既兹霑足敢薦香(集作/聲)芬願終如響之靈無怠(集/作)¶
(失/)孔明之鍳尚饗¶
　　　賽海陽神文　　　　　　　前　人¶
<pb:KR4h0022_WYG_997-8b>¶
年月日賽於(集作/于)海陽之神頃傷多稼將困驕陽未逄¶
玉女之披衣空見土龍之矯首式祈嘉霔果降明輝神¶
其享彼蘭羞挹兹桂酒輔成於多黍多稌助施(集作/調)於¶
好雨好風庶厲業官以酬𤣥澤¶
　　　賽堯山廟文　　　　　　　前　人¶
年月日賽於(集作/于)堯山之廟伏以帝廵遐徼天作高山¶
既比敬於軒臺亦分功於農井是留遺廟以慰斯民昨¶
者時雨忽愆秋陽稍亢永言嘉霔實自𤣥恩大驅蟠澤¶
<pb:KR4h0022_WYG_997-9a>¶
之龍盡發潜泉之介(集作/蜧)倉箱興詠將慶於農夫灌浸¶
呈功不愆於竪(集作/壯)子敢兹昭報冀降明靈¶
　　　賽古㰖神文　　　　　　　前　人¶
年月日賽於(集作/于)古㰖之神惟神爰因碩果遂啟靈祠¶
𤓰美邵平且傳舊志李標朱仲亦茂前經昨者瘴暑為¶
災油雲不起式存心禱慮作神羞神能感氣蜧泉傳祥¶
鸛垤使宋生抒賦始恱於雄風高氏讀書忽驚於暴雨¶
化太甚旱為大有年將見助於歡康敢忘懐於昭賽¶
<pb:KR4h0022_WYG_997-9b>¶
　　　賽蘭麻神文　　　　　　　前　人¶
年月日賽於(集作/于)蘭麻之神頃者杲日揚威融風扇暴¶
禾乃盡偃人何以堪神能倐忽應時逡廵布潤雲旗直¶
集不資秦地之决渠雨陣斜飛更甚成都之救火永懐¶
靈祐敢薦嘉肴神其與蕙同芳為蓬扶直茍(集作/勿)虗嘉¶
號以累豐年¶
　¶
　文苑英華巻九百九十七¶
