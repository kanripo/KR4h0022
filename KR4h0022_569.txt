# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:54.937177
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷五百七十
<pb:KR4h0022_WYG_569-1a>¶
欽定四庫全書¶
　文苑英華卷五百七十　　宋　李昉等　編¶
　雜賀二¶
　　爲宰相賀趙郡鑄天尊及佛有諸瑞表一首¶
　　爲宰相賀開元寺鑄釋迦牟尼佛有白光等瑞表¶
　　　一首¶
　　爲宰相賀宫人夣𤣥元皇帝應見表一首¶
　　賀新殿鍾鳴表一首　　賀感夣聖祖表一首¶
<pb:KR4h0022_WYG_569-1b>¶
　　百官賀佛放光表一首¶
　　百官賀朔且冬至表一首¶
　　爲汝南公賀元旦御正殿受賀表一首¶
　　賀大衍厯表一首　　　賀示厯書表一首¶
　　代百僚賀放浙西租賦表一首¶
　　爲杜相公賀恩賜淮西粟帛表一首¶
　　中書門下賀抑情復膳表一首¶
　　代李侍郎賀徳政表一首¶
<pb:KR4h0022_WYG_569-2a>¶
　　　爲宰相賀趙郡鑄天尊及佛有諸瑞表(𤣥宗/)¶
　　　　　　　　　　　　　　　孫　逖¶
臣等伏見趙郡奏鑄等身元始天尊其日天氣晴和祥¶
雲散彩又開模未畢先出白光尊容漸見毫光圓滿其¶
花冠耀白色如玉遍身衣帔自然雲霞眉上有两㸃白¶
光流轉照耀又鑄等身釋迦牟尼佛螺髻兼遍身自然¶
玉色唯頂至面爲紫金色聖情敦道天心䕶法爰降宸¶
儀將崇寳相鑄寫之際禎祥屢臻初法止(一作/正)於上京¶
<pb:KR4h0022_WYG_569-2b>¶
遂呈祥於外郡金姿玉色不假琢磨霞帔霓裳非因藻¶
繪見祥光於眉宇生瑞氣於雲端曲示明徴宛如合契¶
𤣥貺稠疊周彰萬億之期蒼生何幸盡登仁夀之域臣¶
等忝奉(一作/侍)軒墀倍深欣慶無任抃躍之至謹奉表陳¶
賀以聞仍望宣示朝廷編諸簡册¶
　　　爲宰相賀開元寺鑄釋迦牟尼佛白光等瑞表¶
　　　　(𤣥宗/)¶
臣等伏見開元寺所鑄釋迦牟尼佛身現金色頂含白¶
<pb:KR4h0022_WYG_569-3a>¶
光發濃紫於聖容散純黄於佛體未加瑩飾已成相好¶
殊祥異應昔所未聞伏以聖人爲心𤣥妙莫測至誠所¶
感靈變無方陛下子育群生𢎞脩正教冩真容於法界¶
傳寳相於恒沙洎崇建以来禎祥(一作/符)畢集自有神通¶
之助豈資人妙之功超絶瑞於千古表昌期於萬邦凡¶
曰士庶不勝慶幸况於臣等倍切常情無任抃悦之至¶
謹奉表陳賀以聞¶
　　　爲宰相賀宫人夣𤣥元皇帝應見表(𤣥宗/)¶
<pb:KR4h0022_WYG_569-3b>¶
　　　　　　　　　　　　　　　前　人¶
臣等昨因奏事親承徳音宫中有一婦人性頗好道然¶
未通悟數日以前忽夣𤣥元皇帝慇懃教誡道法尚未¶
盡解遵承無何又依前夢見大被呵責遂以水噀其两¶
目因而䘮明比覺後都無所見然始責躬罪已情祈至¶
真又夣𤣥元皇帝教之曰汝可見吾孫自立愈其婦人¶
曰不知吾孫是何人曰汝皇帝是也汝至酉時可見當¶
施其法使汝知驗至時宫中教人共扶見朕朕爲潔誠¶
<pb:KR4h0022_WYG_569-4a>¶
作道法使救療其目須臾自開平復如舊聖祖靈感昭¶
然合符與卿等同慶者伏以混成莫測𤣥元闡其教衆¶
妙難名陛下光其業二聖表徳千古叶符將告天休遂¶
慿宫女乗恍惚而爲夣在希㣲而有聲不因其言孰報¶
貽孫之慶不開其目何彰救物之慈法事既陳靈徴果¶
騐能使病者復歸其明當聖躬本命之時合烈祖𤣥通¶
之契事且符於久視理仍叶於常存殊尤之祥載籍未¶
有臣忝跡樞近親奉徳音慶悦之情實倍恒品無任抃¶
<pb:KR4h0022_WYG_569-4b>¶
躍之至謹奉表陳賀以聞¶
　　　賀新殿鍾鳴表(𤣥宗/)　　　　李　邕¶
臣邕等言伏見昨宣示於新殿爲萬姓祈禱神鍾自鳴¶
是知聖作昇聞天意下降道開皇極潤及生人臣等中賀¶
臣聞光覆動植者莫如天臨照幽遐者莫如日自非齊¶
聖妙用曷以則而象之𤣥化至徳曷以感而通之伏惟¶
陛下道心冲叶神教昭宣以四海為家萬人爲子常恐¶
水旱逓有干戈蹔勞所以供祀百神用祈五福徳澤被¶
<pb:KR4h0022_WYG_569-5a>¶
物聖靈動天&KR0790;情注於一時景鍾鳴於别殿夫衆者萬¶
有也廣者四維也今陛下惣萬有一四維潜運方寸之¶
間充塞宇宙之外則何聖不鍳何神不昭豈唯一鍾乎¶
况南面之位屈陛下之至尊西方之金啟陛下之本命¶
非無情之應是有由而来自然羣龍扶持九天欣戴保¶
億兆之元后登千萬之永年時觀雍熈代偕(一作/階)仁夀¶
此天所以告鍾所以鳴臣等幸朝上京欣遭大慶一舞¶
一蹈未極臣子之心再詠再歌徒知天地之徳無任抃¶
<pb:KR4h0022_WYG_569-5b>¶
躍之至¶
　　　賀感夢聖祖表(𤣥宗/)¶
臣邕言伏奉今月日制書至徳感神通夢聖祖(一作聖/祖通夢)¶
告以莫大之福示以無疆之期上賀國觀下敷人願以¶
抃以躍且舞且歌臣某中賀臣聞百川所歸者謂之大海¶
萬有所仰者謂之聖人今四海獲安聖人致夀臣子之¶
願允塞乾坤之應克諧粤自書籍以来感慶之深福祐¶
之盛未有如斯者也伏惟陛下道用御天徳心子物事¶
<pb:KR4h0022_WYG_569-6a>¶
無事以集休明至明以𤣥悟人天乃接福貺爰臻故得¶
真仙見靈異相昭應言皆合天心證非外將恢𢎞聖慮¶
照自宸衷啟之大年授以元祐麻姑觀海歴嵗彌長王¶
母記桃與時無準則幽明所載宗廟所鍾兆庶子孫百¶
靈齊集知億年之永託沐萬代之延休草樹自榮魚鼈¶
咸若五風異色四氣同和皷天地之大鑪鑄邦家之鴻¶
業八極猶小不足受其禎符萬物每輕不足答其成造¶
卹獄宥死符以再生寵賢逹人宴以旬日耆艾衢陌工¶
<pb:KR4h0022_WYG_569-6b>¶
賈旗亭髙興太平之時歡言上古之化撫家族以自慰¶
詣州邑以相誇官不驕人人不畏吏識天之覆熈焉如¶
春惟聖之慈陶然如醉無任抃躍慶喜之極謹附表陳¶
賀以聞臣邕誠歡誠喜頓首頓首¶
　　　百官賀佛放光表　　　　　常　衮¶
臣等言今日董秀奉宣文成殿御功徳佛放光明六宫¶
及諸王公主并近侍等並觀其光從三更四㸃直至四¶
更猶在臣聞明主之理本以庇人大聖之教先於及物¶
<pb:KR4h0022_WYG_569-7a>¶
合皆符契感而遂通伏惟陛下以道法天以心¶
證佛措六合於無事納羣生於慶聞薰然慈心¶
在宥天下滌慮恭黙齊於穆清以四海之尊勤¶
三乗之法故得大雅應見變化無方毫光破昏¶
金殿如晝照恒星而奪彩混圓魄而一色曠代¶
之瑞天人咸覩玉漏將盡銀河以&KR0672;仰光明而¶
無際知皇刼之彌逺臣等謬忝樞近倍萬恒情¶
無任慶抃之至¶
<pb:KR4h0022_WYG_569-7b>¶
　　　百官賀朔旦冬至表　　　許敬宗(貞觀十/四年)¶
臣聞乾坤資始上元開厯象之端日月還流朔旦正璿¶
衡之本事韞有形之表理遂無物之先故能運彼𤣥樞¶
財成庶類䴡兹黄道孕育羣生惟聖則天允執在躬之¶
厯惟皇作極必叶履端之契所以書稱敬授易曰明時¶
克正降平無非此道伏惟皇帝陛下聲凝祕籙功𢎞造¶
化縱如神之𤣥覧體不言於四海發就日之光華同無¶
私於七曜階蓂循晷阿鳯吟辰元精究開闢之初握先¶
<pb:KR4h0022_WYG_569-8a>¶
窮名數之始裁炎凉於玉管節雨露於金渾道格彼蒼¶
仁霑無外八紘受朔盡入封疆九譯承風逺遵文軌昆¶
蟲涵於凱澤草木汎於榮光由是上感天而下漏泉不¶
愛道而効其寳肇一元於甲子致希世之貞符挾五始¶
於長至播光前之茂禮伏見宣義郎李淳風表稱竊見¶
古厯分日起於子半勘得今嵗十一月甲子朔旦冬至¶
而故太史令傅仁均欲苟異張曹𤣥法減餘稍多子初¶
爲朔遂差三刻用乖天正然自初及半日月全未相離¶
<pb:KR4h0022_WYG_569-8b>¶
筭與太初事皆符合奉敕付有司及經術者詳加考定¶
以議奏聞於是鴻生碩儒咸稽茂典研精覃思俱考舊¶
文國子祭酒臣孔穎逹十有一人與尚書八座叅議得¶
失咸以爲仁均定朔事有微差淳風推校理尤精宻謹¶
按漢書云古者黄帝合而不死應邵云厯合天心而得¶
僊也又按益部耆舊傳云洛下閎改顓頊法更作太初¶
厯自云後八百嵗此厯差一日有聖人出定之斯乃差¶
日濫觴久著之於𡨕兆聖出之騐叶當今之有徴俯㑹¶
<pb:KR4h0022_WYG_569-9a>¶
八百之期逺叶九仙之道臣等緬維&KR0201;古歴考前王若¶
乃萌氣黄鐘兆根𤣥牝闡其幽而藏其用窺其奥而開¶
其文列聖存而不論故無得而稱也自圗書爰始三統¶
騰鑣皇王以来六家分軫帝軒垂憲大撓汨其洪源伯¶
禹嗣興小正窮其至賾命羲叔於唐厯考箕子於周年¶
或以𤣥乙司分翠虬定箭登清臺而索隠揆圭表以知¶
微事緒多途無聞感應猶且各稱書契並擅鴻名改年¶
號以應元符禮日觀而爲稱首豈與夫两儀同徳五緯¶
<pb:KR4h0022_WYG_569-9b>¶
齊明景延南正星纒北流聨珠候朔的皪清漢之間合¶
璧規天徘徊紫霄之上校先代之優劣豈同年而語哉¶
庶當玉輅徐輪金泥祕檢塗山之下㑹百神而合符介¶
丘之側朝萬玉而光輝天人交際不亦休歟臣等生屬¶
夀昌累逢祉福至於今慶曠古無儔何幸如之親承旦¶
暮不任欣躍之至¶
　　　爲汝南公賀元日御正殿受朝賀表¶
臣某言臣得州本進奏院狀稱報元日皇帝陛下御含¶
<pb:KR4h0022_WYG_569-10a>¶
元殿受朝賀者上正三辰下臨萬國事雖舉舊命則惟¶
新中賀臣聞聖祖垂訓王者處域中之尊公羊紀時春者¶
爲一歳之始載稽故實抑有典章近嵗以来此禮多闕¶
或事因惜費或時屬告休伏惟皇帝陛下道被無垠政¶
敷有截全取發生之徳無非訢合之仁蒼旻降符黄輿¶
告瑞石碑既見文作太平銀甕旋臻字成萬嵗而又憂¶
勤不輟克責方深精誠旁照於八紘懇惻上通於九廟¶
仙厨撤味獸舘休畋遂使化妖宿爲夀星變小戎爲餓¶
<pb:KR4h0022_WYG_569-10b>¶
殍慶由聖感令屬神行爰在新正式脩闕典彤庭列位¶
丹陛陳儀凝旒而天啟其門服衮而日升於觀巽風發¶
越兊澤滂沱左右賢臣駿奔多士國無諛佞擢靈草而¶
不指朝絶奸邪儼神羊而莫動禮成而退物有其容(一/作)¶
(官/)况(一作/只)以光耀瑶圗丹青玉版輝前映後邁五登三¶
臣竊訪碩儒逺徴舊典帝堯華封之祝唯止匹夫神禹¶
塗山之儀且非元㑹然猶堯有多憂之戒禹存(一作/行)後¶
至之誅在和平而尚乖孰歡呼之可致豈與兹日而得¶
<pb:KR4h0022_WYG_569-11a>¶
同年臣方守河潼正分符竹不獲躬陳玉帛首率梯航¶
况又嘗以藝文叨居禁宻雖逺離天上猶近關西抃賀¶
空深就望無所心馳紫闕非夢寐而不通魂繞皇闈羨¶
歸飛而莫及無任賀恩祝夀戀闕屏營之至¶
　　　賀大衍厯表(𤣥宗/)　　　　　張　説¶
臣說言伏以開元大衍厯天㫖裁其紀綱日官考其精¶
密履端更始敬授惟新加以辨五行之序推七政之數¶
明散聖期實光土徳臣又見梁天監中陶𢎞景著玉匱¶
<pb:KR4h0022_WYG_569-11b>¶
記云盛徳木子以肇来運頃者僧一行推璿衡厯得皇¶
家天命成數千年古今祥兆若合符契厯數既在於聖¶
躬卜年仍表於長厯莫大之慶獨冠前王臣沗跡儒林¶
預聞昌運無任抃躍之至謹奉表陳賀以聞¶
　　　賀示厯書表(𤣥宗/)¶
臣某等言内侍尹鳯翔至奉宣聖㫖内出新撰厯書二¶
十五卷以示臣等竊窺深奥仰觀英華渉海登山罔知¶
攸際臣聞唐堯光宅順昊天而定四時虞舜登庸在璿¶
<pb:KR4h0022_WYG_569-12a>¶
衡而齊七政伏惟開元聖文神皇帝陛下至徳廣運文¶
明睿哲道冠生知與神合契備往聖之能事紹昔王之¶
闕典發揮易象以應乗乾之時考正厯書更表履端之¶
始上包二帝下括三王徴晷運之盈虛究推歩之踈宻¶
備稽氣象載纒坎離(一作載/覆纒離)三辰順軌而更明五緯合¶
度而増煥是使天地貞觀神人允諧唐虞舊章於斯重¶
覩臣等幸陪書府得預朝門抃躍之情實萬恒品奉表¶
陳賀以聞¶
<pb:KR4h0022_WYG_569-12b>¶
　　　代百寮賀放浙西租賦表　　吕　温¶
臣聞等言伏見今月十五日制命以天下經賦首於東¶
南浙右諸州荐罹災歉全以逋債大敷湛恩人謡勃興¶
朝聽震動中賀臣聞三王以降綿曠千祀爲邦之政盡在¶
欲理之主甚衆莫不知傳戒獨豐語稱與足至於愛人¶
節用之際約躬紓國之時則必情隨事遷以欲忘道故¶
曰人鮮克舉行之惟難伏惟皇帝陛下濬發睿圗紹休¶
聖緒躬行慈儉子育困窮皇明燭幽惠訓不倦撫臨萬¶
<pb:KR4h0022_WYG_569-13a>¶
國曽未再周深求疾苦之源屢下蠲除之詔裁戎祀之¶
經費減乗輿之服御雖邦計之有羨入憂於未憂雖生¶
人之所樂輸損之又損風行號令日貫精誠明神聼其¶
徳音和氣生於文字將舟車所及咸升至理之期豈江¶
湖下方獨被曲成之澤臣等尸素有日獻納無聞尚勞¶
聖心軫恤人隠甘同凡品不敢望於清光竊與疲甿共¶
謝生於𤣥造無任感抃之至¶
　　　為杜相公賀恩賜淮西粟帛表　符　載¶
<pb:KR4h0022_WYG_569-13b>¶
臣某言今月某日使某官至伏知聖㫖賜淮西節度使¶
吳少誠米若干石鹽若干石絹若干疋雨露之潤忽沾¶
於焦旱生育之徳忽被於飢寒凡在臣庶孰不慶幸臣¶
某誠歡誠喜頓首頓首日者少誠迷誤興兵淮蔡陛下¶
開日月之耀霽雷震之威洗其瑕穢復賜珪爵使螻蟻¶
重安於窟穴草木再浹於恩光大(一作/忠)義易兇邪之心¶
和平銷悖亂之氣今復恤其歉儉賜之粟帛聖澤灑危¶
疑之地皇慈周反側之人合救時之宜塞未萌之釁㣲¶
<pb:KR4h0022_WYG_569-14a>¶
禽食椹尚懷好音萬夫載恩豈不知感此所謂睿圗宏¶
逺神武深沉善戰於仁施之中伐謀於茫昧之際武何¶
戈而不止物何化而不從増七徳之輝華動八紘之踴¶
躍臣叨居將相職守藩維不獲奔走稱慶宫闕無任歡¶
抃懇欵之至謹奉表陳賀以聞¶
　　　中書門下賀抑情復膳表　　常　衮¶
臣某等言中使吳承倩至奉宣進止以臣等所奏華陽¶
公主初薨聖慈深悼抑情復膳保御至和伏惟(類表/作承)陛¶
<pb:KR4h0022_WYG_569-14b>¶
下初以愛主㓜冲純性聰敏(類表/作達)恩念之厚有過於成¶
人疾病之憂非止於一日早齡遽失流痛兼哀臣等不¶
安下情惶燭上請㣲誠感逹蒙降徳音而不以至憂(類/作)¶
(愛/)之私忘於所寳之重推必然於大分割無益以遣懐¶
用復常禮以勤庶政致此陛下齊親踈於一致和福夀¶
(類表作/𢎞覆幬)於萬邦契睿(類作/聖)祖𤣥元之符實天下蒼生之¶
福臣等累日兢怖焦心失圗承命釋憂倍百慰幸無任¶
感悦之至謹奉表陳賀以聞¶
<pb:KR4h0022_WYG_569-15a>¶
　　　代李侍郎賀徳政表(徳宗/)　　吕　温¶
臣某言臣聞上蒼垂象當分野者先知元后用心奉職¶
司者方見是以堯稱光被四岳得於疇咨舜號文明九¶
官禀其(集作/於)分命豈非隨方表志因事立言陳力自叅¶
於化源造膝難迷於日用伏惟皇帝陛下睿圗濬發𤣥¶
徳廣運恢纂鴻緒允升大猷振十聖之遺休復百王之¶
墜典至如崇陵盡瘁率禮無違長信歸尊因心則感内¶
成則仁叙九族外平則義協萬邦厚俗則寵及髙年廣¶
<pb:KR4h0022_WYG_569-15b>¶
孝則榮加錫類能刑則朝無隠慝善任則野不遺才修¶
文則戎蠻来威(集作/王)整武則南北繼捷此皆事懸(集作/光)¶
日月聲洽寰區黔首之所謳歌縉紳之所抃蹈(集作/歡)其¶
或機參造物意兆先天事隔於人謡功隠於朝聼者若¶
非奉職之臣官業所及諒無得而稱焉臣以庸劣謬膺¶
寄任調盈虛而馭輕重關成敗而繫安危職思其憂夕¶
惕若厲每因罄率披竭愚衷(集作/忠)出奉温顔累承睿㫖¶
有以知造化之意有以見天地之心曠若發蒙折(一作/浙)¶
<pb:KR4h0022_WYG_569-16a>¶
如愈疾管窺所至可得而言昨者臣以潮州刺史李璿¶
放縱私鹽耗散公利請從免職以儆慢官陛下以爲法¶
令改更且(一作/宜)當申諭道塗悠逺容或未知俾爲後圗¶
用緩前責𢎞恕包於廣大明察貫於精微此則羣臣不¶
可望清光者一也江南西道觀察使楊憑奏以支郡旱¶
歉經賦不充請征居地之羨且循稅茶之法陛下以天¶
災流行以時而息人怨滯結貽患則深縱無日新之羙¶
忍復已除之弊特令寢奏姑務通商有司知畫一之方¶
<pb:KR4h0022_WYG_569-16b>¶
負販有昭蘇之望此又群臣不可望清光者二也臣嘗¶
使推官殿中侍御史崔太素奉使淮南臣以太素(二字/集作)¶
(其/)名秩甚卑濬決務重徴令郡縣釐(集作/整)訓役徒須示¶
等威請賜章服陛下以爲職任伊始勤効未成必有可¶
觀乃申後命臣再陳所切方可其奏雖事從權與且濟¶
物之宜而賞不僣行已見永圗之㫖此又群臣不可望¶
清光者三也臣對敭之日親奉徳音知臣使司支計闕¶
少必擬昭明儉徳振起素風謹身率天下之先節用自中¶
<pb:KR4h0022_WYG_569-17a>¶
宫而始又曰(集作/云)臺殿舊制已當惕慮經營改作非所¶
措懐將不崇三尺之階豈復議十家之産發自宸念形¶
於天顔意開而河海自清言出而神祗知感此又群臣¶
不可望清光者四也陛下光臨大寳星嵗將周貴戚之¶
賜與無聞恩倖之霑霈殆絶至於贍軍供國行賞報功¶
則必鴻毛府庫糞土金玉遂使夏州諸將恨効淺而恩¶
深劍外三軍知生輕而義重此又群臣不可望清光者¶
五也夫唐虞盛烈文武餘風莫不傳諸聲詩布在方冊¶
<pb:KR4h0022_WYG_569-17b>¶
且匹夫匹婦片善必書飛羽沉鱗一祥皆紀况陛下動¶
關教化言在政刑理叅至道之精躬行盛徳之事而冲¶
虛謙讓欝而未發將何以光掦藝祖昭示後昆伏請宣¶
付史官永爲大法臣幸蒙恩遇獲奉昌期言必親聞事¶
皆目覩分深骨髓義激血誠輕黷宸嚴魂宇(集作/首)飛越¶
無任屏營之至¶
　¶
　文苑英華卷五百七十¶
