# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:13.577074
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷九百七十四
<pb:KR4h0022_WYG_973-1a>¶
欽定四庫全書¶
　文苑英華巻九百七十四　宋　李昉等　編¶
　行狀四¶
　　司徒兼侍中北平郡王贈太傅馬燧行狀一首¶
　　贈絳州刺史馬府君彚行狀一首¶
　　　司徒兼侍中上柱國北平郡王贈太傅馬公行¶
　　　狀　　　　　　　　　　　權徳輿¶
曽祖君才皇右武侯大將軍南陽郡公祖珉皇左(集作/右)¶
<pb:KR4h0022_WYG_973-1b>¶
鈐衛倉曹叅軍累贈尚書右僕射父季龍皇大同軍使¶
嵐州刺史幽州經畧副使累贈司&KR0432;汝州郟城縣臨汝¶
鄉石臺里馬燧字珣(唐書/作洵)美年七十太傅英朗特逹剛¶
中方正體苞五常致其用以賛皇極國有二柄壯其猷¶
以合神武終始盛烈為唐宗公原夫代有勲徳延耀儲¶
祉王佐之業至公而光年十四從師講學因輟巻喟然¶
曰大丈夫當建功立名以康濟天下豈能矻矻為章句¶
儒耶讀左氏春秋孫吳兵法與歴代君臣大本成敗大¶
<pb:KR4h0022_WYG_973-2a>¶
較忠賢功用竒正方畧會其歸趣如指諸掌十九丁内¶
艱泣血三年以孝聞天寳末安禄山擁幽陵之師南向¶
以光禄卿賈循為留後公以書干循勸諸逆將向潤容¶
牛庭玠等然後傳檄仗順可覆而取之循疑留不决竟¶
及於禍踰月間行至恒山時河朔披(集作/擾)攘物情恟懼¶
方以裦衣長裾㳺談感激因其謀而扶義建節者衆矣¶
寳應中陳鄭節度李凉公抱玉移鎮上黨雅知公才表¶
為晋州趙城尉時王師既破史朝義乃復河洛有回鶻¶
<pb:KR4h0022_WYG_973-2b>¶
可汗之助因肆暴而歸以功自負其強難屈節將使上¶
介致餼皆懼不敢行公官方解巾忽病不譲徑詣其壘¶
申明要約氣盛詞直衆皆擾(集作/優)從可汗乃授以旗幟¶
委之供辦且曰有犯禁者公其董之於是藩部肅然莫¶
不畏服後有酋長求賂於公者立斬十餘人可汗大駭¶
疾驅出境安人禁暴之畧兆於斯矣河北副元帥僕固¶
懐㤙居將相之重恃父子之勇可汗又其子壻也藉以¶
為援將有異圖公宻覘其情靖(集作/立請)為之備初偽范陽¶
<pb:KR4h0022_WYG_973-3a>¶
節度李懐仙與相衛恒定等四帥相繼來降懐恩結為¶
黨助奏復其職至是擁衆據汾上子瑒圍太原相衛餽¶
運以相掎角至安陽説其帥曰懐恩憯刻以逞欲其子¶
輕佻而好勝人人自為計坐待帳下之變耳深陳利病¶
勸喻激切繇是感公言至涕泣改圖因約懐仙等三人¶
奉章獻欵既回鶻北歸懐恩與瑒繼死公之明識逺畧¶
皆此類也本使尋奏改左武衛兵曹叅軍歴太子通事¶
舎人著作郎以至秘書少監兼殿中侍御史轉營田節¶
<pb:KR4h0022_WYG_973-3b>¶
度二判官永泰中拜鄭州刺史兼侍御史至是頒六條¶
撫四方分憂於上施惠於下時兵食方調杼軸其空乃¶
闢其田畆均其户版每嵗一稅百姓便之生齒益息庻¶
物蕃阜大厯中改懷州刺史其夏大旱公以救災沴莫¶
若修教化掩骼埋胔蠲苛恤隠使皆得其欲而無窮人¶
端居㓗誠黙以心禱至七月穭禾滿野庸亡者襁負而¶
至朝廷以汧陽被邊宜得人式之守拜隴州刺史兼御¶
史中丞公乃訓州師脩器備郡城之西有路與蕃境相¶
<pb:KR4h0022_WYG_973-4a>¶
直凡二百餘歩上連峻峯公乃躬自行視塞其蹊隧功¶
堅力省疆埸以寧又置譙門於阨狭之地中制扄鐍上¶
施干櫓積歳之患旬日而安連帥憚公威望日盛羈留¶
幕府因以受代家居京師者乆之先皇帝召見竒其才¶
授商州刺史兼御史中丞未旬月屬河陽三城逐其師¶
擇可以撫寧之者特拜左散騎常侍兼御史大夫充河¶
陽三城使是歳大厯十年也夏五月汴宋兵馬使李靈¶
耀以濮陽叛俄據浚郊國家始務靖人特屈常憲因以¶
<pb:KR4h0022_WYG_973-4b>¶
節度留後授之而又結魏師以畧東郡不利六月詔公¶
與淮西節度李忠臣夾攻之時㓂鋒寖盛忠臣每合皆¶
北將棄師以免者數矣公嘗激以壯志或紿之吉夢忠¶
臣既慚且憤引師復還先是請忠臣軍汴南公軍汴北¶
每與虜角所向無前敗之於滎澤乂破之於西梁固至¶
是靈耀以其勇悍者八千人號為餓狼營盡鋭來拒公¶
引戲下决戰遂勝入郛時魏之救兵二萬距大梁三千¶
里所(疑是/許)公又合諸侯之師用竒設伏以敢死士三千¶
<pb:KR4h0022_WYG_973-5a>¶
人皷譟先登大敗之魏將軍單騎遁去靈耀以其徒宵¶
潰翌日餘黨以城内八千人降於公公悉譲忠臣推而¶
不處閉壘移疾退於坂橋其士吏鹵獲悉以家財購而¶
復之大梁之人至今知感履險則忠以盡敵成功則讓¶
以保身此又將帥之明哲也十二年三月詔復魏博之¶
地諸侯班師公乃歸鎮河陽秋雨暴至河流决溢軍吏¶
等具檝櫂請公登舟以避公曰城中凡數十萬户吾寔¶
主之而苟以一家求安所不忍為既而人皆感泣水不¶
<pb:KR4h0022_WYG_973-5b>¶
為患十四年閏五月皇帝即位深燭理本以太原王業¶
所起國之北門非勲徳爛然者不能鎮定特拜工部尚¶
書兼御史大夫太原尹北都留守充河東莭度觀察等¶
使於是脩班制正事典險其走集訓其輿師講車徒戰¶
陣之法教金皷聲氣之節分畫之下變化如神自是烽¶
候罷警匃奴不敢南向而牧矣建中二年夏六月來朝¶
京師加兵部尚書封豳國公初魏博席伯父之勢而得¶
專地既踰年與東平常山復為從約七月魏以兵三萬¶
<pb:KR4h0022_WYG_973-6a>¶
圍邢州攻臨洺昭義節度上請公為援朝廷許之十月¶
公會昭義之師與神䇿行營兵馬使故太尉西平王於¶
漳州先是魏以浚郊之敗讋公威望至是以節度之師¶
專征伐之任兵刃完利部校訓齊軍聲大振士氣益勵¶
魏人又分鋭騎合恒定李惟岳之衆萬人(集作/於)臨洺南¶
雙岡下樹柵以自固公自晨至晦急擊大潰殺其將楊¶
朝光時臨洺之圍濠(集作/楊)壘四匝復與招義皷行而(集/作)¶
(軍/)前腹背受敵颷塵翳景士皆决死凡百餘合公自據¶
<pb:KR4h0022_WYG_973-6b>¶
西濠口扼其喉以襲鼔之兇徒斃踣亂相蹂蹈收其車¶
重兵械各數十萬魏人棄(集作/委)營而遁邢圍迎潰上嘉¶
其功拜尚書右僕射先是公與軍吏約曰苟戮力成功¶
者當竭産以賞至是悉索家錢與車服臧獲等(闕/)¶
　上下視其功之薄厚散於軍中約五十萬且曰苟可¶
以夷患難勉師人赤誠之外無非長物故盡其私積賈¶
其餘勇士皆歔欷感激(集作/勵)争以効命報焉優詔褒異¶
命史臣書之且詔有司以量入之賦如其數以復於公¶
<pb:KR4h0022_WYG_973-7a>¶
其毁家佐軍經費(集作/賞)厚下皆此類也三年正月魏人¶
又乞師於東平恒山衆且四萬壁於洹水公曰不備不¶
虞不可以師且以河陽三城常所訓定上請為助有詔¶
從之乃建三橋夾河為壘乘變出竒如環無端初則䘖¶
枚以趨敵因乗其未備後則薙草以㓕火使計不得用¶
然後分銳士颷馳以犯之而後從之獲首給者殆半餘¶
皆走林溺水僵尸相屬腥穢川陸公愀然曰是皆平原¶
人也彼但暴服之耳亦既就死(集作/斃)忍其委骨肉如是¶
<pb:KR4h0022_WYG_973-7b>¶
耶使得以族屬収瘞既而聞者(聞作/生)知感繇是洛博二¶
州偽署刺史各以其地來降鄴魏之間以咫尺之書招¶
下二十餘城朱滔誘其隣帥復來助㓂四月公有魏城¶
之㨗五月詔同門下平章事仍封北平郡王時諸軍連¶
㨗師留且乆或有(集作/已)復其侵地則怠於攻取公具以¶
上聞有詔朔方節度李懷光應援征討六月朱滔以漁¶
陽之甲三萬至于城下初諸侯有議班師者公曰彼三¶
戰三北假息孤城且宿兵十萬聞援強而退縱敵生患¶
<pb:KR4h0022_WYG_973-8a>¶
何以復命於朝廷耶既而郡帥相勵皆百其勇七月加¶
魏州大都督府長府仍充魏博澶相四州節度招討等¶
使四年二月又敗之於成(集作/城)安魏軍退於舘陶深壁¶
以自固以十月盜臣竊發鑾輅狩于近郊公忠憤(闕/)逼¶
(集作/廹)宻圖方畧懐光統朔方之旅乗歸心以赴難公齧¶
臂伏泣以大節感動之時朱滔招連北虜邊鄙日聳公¶
謂諸將曰夙駕整旅以扈屬車人臣之分也(集作/爾)儻北¶
都不守即兩河三川摇矣豈行師捍患之義也耶乃還¶
<pb:KR4h0022_WYG_973-8b>¶
太原遣行軍司馬王權統銳騎五千與監軍使者赴在¶
所(集作/行在)又令男彚與大將等男各一人赴焉軍食禄賜¶
器備服用一以條奏獻於行宫公初旋師也以晋陽大¶
鹵用武之地北蕃東夏且有外虞而都城之東平坦受¶
敵乃股引汾晋三川漲為平湖能順地泐以導水勢守¶
陴者歳减其役濵河者日厚其生而又廣堤濬池宻樹¶
如織金湯自固板&KR0428;不勤其明智善利之及人也如此¶
公自出車累歳功㨗相繼而軍中衣食多出㓂境河東¶
<pb:KR4h0022_WYG_973-9a>¶
之人省調給饋運之勞歳减其賦封内相賀因中貴人¶
以聞願刻金石詔從其請公避名不伐懇䟽方止其勞¶
謙之詞邦人誦之此所以尊而光晦而彰者也公常揣¶
摩諸侯開導勸善能通其變以誘其衷盡益友之直諒¶
啟純臣之志畧因所以建大順立大勲者有焉興元元¶
年二月李懐光貪天犯上衡連逆泚脅其人以河中叛¶
公威聲素振壤地相接支郡屬城降者繼至秋七月皇¶
帝既平大盜乃清宫廟加河東保寧奉誠等軍行營副¶
<pb:KR4h0022_WYG_973-9b>¶
元帥有詔許公與諸軍同討河中九月既望師及于綘¶
偽刺史王克同棄城而遁餘黨來降分狥下縣進軍寳¶
鼎斬其將條(唐書/作徐)伯文先是懐光之師勇於豨突至是¶
獲甲首千數兇徒奪氣矣貞元元年六月公以軍國大¶
要非表章所盡釋位來朝親稟睿略乃屈指成筭請三¶
旬芻粟以平之秋七月與河中節度使今侍中咸寧王¶
及同華邠寧之師次于長春宫公以單騎傳于城下召¶
大將徐廷光西向受命且以君恩喻之曰兵興以來逾¶
<pb:KR4h0022_WYG_973-10a>¶
三十年而朔方之師最為忠力今乗時自效若建瓴水¶
豈甘心嗇禍終汙鋒刃耶開陳逆順聲涕交感又曰跬¶
歩之内矢石所及若决為匪人亦在今日因披襟直前¶
當之廷光頫伏拜泣莫敢仰視抗詞未畢堅壁洞開公¶
徑入撫安奉宣皇澤於是城中周呼曰吾等復為王人¶
矣八月公與咸寧合軍而東至于焦離堡降其將尉珪¶
乃次河中陣于城下懐光傅首其衆請命是舉也不勞¶
師獻功如其平素(集作/素焉)就加侍中歸鎮北都三年二月¶
<pb:KR4h0022_WYG_973-10b>¶
來朝京師冦戎既清乞罷藩鎮六年拜司徒兼侍中詔¶
有司具儀法冊命禮賜備厚昭德報功人臣榮之屯師¶
河中也靈武節度杜希全獻體要八章上因著君臣箴¶
以賜之公奉表陳賀上又賜公宸扆台衡銘各一首公¶
令男暢詣闕謝恩並請掲而書之於起義堂之側詔下¶
優答其畧曰卿有訏謨濟代之誠保衡輔朕之志情之¶
所尚遂飾以詞比夫盤盂自銘亦兾輔佐同徳遂許刻¶
石兼賜題額寵渥之盛冠耀當時五年九月嘗與故太¶
<pb:KR4h0022_WYG_973-11a>¶
尉西平王同對於别殿上曰卿二人與朕休戚是同各¶
賜圖形麟閣并御製文命皇太子書於閣壁至於君使¶
臣臣事君選賢與能之盛盡忠作憲之績煥乎天文與¶
日月並明矣九年十月公以足疾乆闕朝請因至中書¶
奉表起居召對拜舞手悮至地上驚遽自起以接之公¶
慙惶跼蹐感甚以泣上曰元首股肱本為同體卿之疾¶
痛何異朕身乃遣中使梁懐幹扶掖下殿十一年二月¶
以年及懸車再表譲侍中優詔敦奬終不得請八月十¶
<pb:KR4h0022_WYG_973-11b>¶
七日薨于安邑里私第皇帝震悼不視朝四日先是詔¶
宰臣詣宅問疾御醫禁方旁午於途疾劇遺表指陳邉¶
事純誠至公言不及私薨之明日詔贈太傅又詔文武¶
百寮就宅弔哭京兆尹䕶喪萬年令為副司農卿嗣吴¶
王巘充吊祭使鴻臚少卿王權為副賻贈絹二千疋布¶
五百端米粟二千石二十七日命太常卿裴郁副使少¶
府少監路恕備禮持節册命上所以待大臣之禮備矣¶
惟公始以文史叅佐至于牧守師(集作/將)帥功業見乎變¶
<pb:KR4h0022_WYG_973-12a>¶
徳刑焯於時所以順天時從君命布皇澤宣國威能竭¶
忠力而為藩衛理軍如家馭下以誠拊循厚而士勵法¶
禁眀而衆整誓師鞠旅皆樂為用料敵制勝如在彀中¶
此戰之所由克也凡再分兵符而三破劇賊開相府十¶
四年以上公居中者九年至於盡沃心之言當注意之¶
重宻啟詭詞人莫得而知之昔舜之官人也卨作司徒¶
龍作納言惟公居之周之命將也方叔元老申伯于藩¶
惟公嗣之加以馮異之推功趙奢之饗士子囊之城郢¶
<pb:KR4h0022_WYG_973-12b>¶
文子之不屬其子惟公備之故蔵時為饎追逺盛公侯¶
之禮會朝鳴玉拜後聫卿士之榮公之展孝也公之教¶
忠也凡自府辟多為國華登中朝以潤王度分外閫而¶
貞師律公之知人也公之舉善也洪範之乂用三徳嚮¶
用五福惜公不踰期頥其他則無不及也徳輿自右(集/作)¶
(左/)補闕三歳而為右史掖垣之屬備承功烈褒奬之禮¶
獲奉命書來今先逺有期祖載將及易其名者敢告有¶
司謹狀貞元十一年十月十六日宣德郎守起居舎人知¶
<pb:KR4h0022_WYG_973-13a>¶
制誥雲騎尉權徳輿謹上尚書考功夫建侯行師先王¶
之所以懲不恪也考行尊名先王之所以勸人臣也謹¶
按故司徒兼侍中上柱國北平郡王贈太傅馬公勤勞¶
王家功徳茂盛其謀猷合於君其忠利加於人也用登¶
公相以殿邦國今體魄則降日月有時敢録實行請徴¶
諡法謹狀(集作/上)¶
　　　贈絳州刺史馬府君行狀　　韓　愈¶
君諱彚字某其先為嬴姓當周之衰處晋為趙氏晋亡¶
<pb:KR4h0022_WYG_973-13b>¶
而趙氏為諸侯其後益大與齊楚韓魏燕六國俱稱王¶
其引子趙奢當趙時破秦軍閼與有功號馬服君子孫¶
由是以馬為氏梁有安州刺史侍中贈太尉岫岫生喬¶
卿任㐮州主簿國亂去官不仕喬卿生君才隋末為葪¶
(集作/蒯)令燕王藝師之以有幽都之衆武徳初朝京師拜¶
武侯大將軍封南陽郡公卒𦵏大梁新里趙郡李華刻¶
碑頌之君才生珉為左鈐衛倉曹叅軍事贈尚書左僕¶
射生季龍為嵐州刺史贈司空清河崔元翰銘其徳於¶
<pb:KR4h0022_WYG_973-14a>¶
碑在新里司空生燧為司徒侍中北平王贈太傅諡莊¶
武武之勲勞在䇿書君其長子也少舉明經司徒公作¶
藩太原授河南府叅軍建中四年司徒公使將武人子¶
弟才力之士三百人朝行在扞衛獻御服用物弓甲煑¶
器幄幕奔走危難上嘉(集作/喜非)其勤超拜太常丞賜章服¶
遷少府少監太僕少卿司徒公之薨也刺臂出血書佛¶
經千餘言期以報徳廬墓側植松柏終喪又拜太僕少¶
卿疾病一年貞元十八年七月(七蜀本/作十)二十五日終于¶
<pb:KR4h0022_WYG_973-14b>¶
家凡年四十有五其弟少府監暢上印綬求追贈贈絳¶
州刺史布帛百疋君在家行孝友待賔客朋友有信義¶
其官守(集作/官舍)恭慎舉職其朝獻奉父命不避難其居喪¶
有過人行初司徒公娶河南元氏封潁川郡夫人贈許¶
國夫人許國薨少府始孩顧託以其姪為繼室是為陳¶
國夫人陳國(集作/夫人)無子愛君與少府如已生其薨也君¶
與少府喪之猶實生已親負土封其墓夫人滎陽鄭氏¶
王屋縣令况之女有賢行侍君疾逾年不下堂食菜飲¶
<pb:KR4h0022_WYG_973-15a>¶
水藥物必自擇將進輒先嘗方書本草恒置左右子男二¶
人赦前左衛倉曹叅軍&KR2348;右清道率府胄曹叅軍女子¶
二人在室雖皆㓜侍疾居喪如成人愈既世通家詳聞¶
其世系事業今𦵏有期日從少府請掇其大者為行狀¶
乞立言之君子而圖其不朽焉¶
　¶
　¶
　¶
<pb:KR4h0022_WYG_973-15b>¶
　¶
　¶
　¶
　¶
　¶
　¶
　¶
　文苑英華巻九百七十四¶
