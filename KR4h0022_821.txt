# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:05.899452
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷八百二十二
<pb:KR4h0022_WYG_821-1a>¶
欽定四庫全書¶
　文苑英華巻八百二十二　宋　李昉等　編¶
　觀¶
　　荆州大崇福觀記一首　天柱山天柱觀記一首¶
　　修仙都觀記一首　　　新修龍興觀記一首¶
　　道士劉宏山院壁記一首¶
　尊像¶
　　下泊宫三茅君素像記一首¶
<pb:KR4h0022_WYG_821-1b>¶
　童子¶
　　黄仙師瞿童記一首¶
　　觀¶
　　　荆州大崇福觀記　　　　　陳子昻¶
維大周揖譲受唐有天下十載施化育德揚光顯仁天¶
下咸和中外胥謐僊門法㝢澤罔不暨粤若無上太祖¶
孝明(闕/)　神明濬哲龍德而隠君子勿用干(一作/千)我諸¶
宫葳蕤春風霡霂時雨謳歌歸之允矣太王王季岐鎬¶
<pb:KR4h0022_WYG_821-2a>¶
之漸也於戲西伯潛聖而遺其三齡故我太祖始安時¶
處順乗彼白雲以歸帝鄉方城之人嗟咨涕洟靈魄罔¶
遘廼以珠𥜗玉匣閟兹衣冠糓林方崇喬山未掩龍輴¶
梓寢在兹觀者七月焉餘滅化北顔塗塈積逮皇帝順¶
人樂推鳳翔虎變追革顯號宗祀于明堂躍誠(疑作試/易或躍)¶
(在淵自/試也)所歴莫不昭晰(一作/皓皓)寵光也長史𢎞農楊元琰¶
雅量川濬貞節嶽立有倚相墳典之博子囊増名之忠¶
遂稽皇圖徴文獻以為㑹稽之廟大庭之初其事上矣¶
<pb:KR4h0022_WYG_821-2b>¶
乃表上遺跡祈飾山階司賔卿于惟謙地官主事魯𤣥¶
傑咸經沐浴邦憲昇官周京亦恢廓徽猷任佐誠請時¶
皇帝方垂拱璇淵之中以思大化故書奏不荅道士孟¶
安排者𤣥禀真骨記上階黄裳羽袂囊中竊感蒼梧遺¶
化長沙舊寢不可以不昭(一作/明)發聖世復重理前狀伏¶
奉闕下至于再三天子乃憫然遷思廻慮旌别斯觀錫¶
名曰大(一作/天非)崇福焉時龍集已亥聖厯之二年也翌日¶
又優制褒崇時降銀榜仙書鳳篆飛集王官(一作/宫)天文¶
<pb:KR4h0022_WYG_821-3a>¶
昭回瑞我鄢郢則有踰岐山越梁境梯衡霍浮瀟湘鬱¶
荆門龎江徼(一作/激)莫不翼戴抃舞澡雪心目者已安排¶
乃喟然嘆曰道惡乎在名惡乎在茅茨文軒未始離也¶
朱宫𤣥圃未始乖也損之而又損之思乎思無為而無¶
不為知乎知則我何拘於常見哉而不謂熈帝庸也遂¶
經𤣥都爰伐琴瑟作為仙觀之宫文彩構檻碔砆砌(一/作)¶
(釦/)階櫨栱森鬱以雲合藻井翕赩以天開瑶壇躋于上¶
清銀闕表於中界髙步𤣥(一有記/字非)雲肅(一有綱/字非)然靈風¶
<pb:KR4h0022_WYG_821-3b>¶
髣髴紫陽之天(一作/大非)也然後璇題顯曜金格道相朝浮¶
彩雲夕泫清露眇哉邈乎信皇靈之所感發矣盖金簡¶
玉牒可存而不可知崑崙方壺可聞而不可階也猶且¶
曰(一作/云)道錄貴乎真經况皇明帝載昭鑠日月而已乃¶
刋作記以傳罔極¶
　　　天柱山天柱觀記　　　　　呉　筠¶
太史公稱太荒之内名山五千其在中國有五岳作鎮¶
羅浮栝蒼軰十山為之佐命其餘不可詳載粤天柱之¶
<pb:KR4h0022_WYG_821-4a>¶
號(闕/)之霍及(一作/乃)此三峰一稱矣盖以其下擢地紀上¶
承天維中函洞府之謂豈唯藴金碧宅靈仙所貴興雲¶
雨潤萬物也自餘杭郭泝溪十里登陸而南弄潺湲入¶
崢嶸幽徑窈窕纔越千步忽巗勢却倚襟領環揜而清¶
宫闢焉於是旁訊有識稽諸實録乃知昔髙士郭文舉¶
創隠于兹以雲林為家遂長往不復元和貫於異類猛¶
獸為之馴擾晉書逸人傳具紀其事可略而言自先生¶
閟景潛升而遺廟斯立暨我唐𢎞道元祀因廣仙跡為¶
<pb:KR4h0022_WYG_821-4b>¶
天柱之觀有五洞相鄰得其名者為之大滌雖寥邃莫¶
測盖與林屋華陽宻通上帝隂宫耳爰有三泉二軌一¶
濫殊源合流水旱不易擁為曲池縈照軒宇夏寒而辨¶
沙礫冬温而育萍藻既潄而飲之曲肱而枕之樂在其¶
中矣土無沮洳風木飄厲故棲遲者心暢而夀永盤礴¶
紆鬱氣淳境美虎不搏蛇不螫而况于人乎貞觀初有¶
許(一作/素)先生曰某懐道就閑荐徴不起後有道士張整¶
葉法善朱君緒司馬紫微暨齊物夏侯子雲皆為髙流¶
<pb:KR4h0022_WYG_821-5a>¶
繼踵不絶或逰或居窮年忘返寳應中羣冦蟻聚焚爇¶
城邑蕩然煨燼唯此獨存非神靈扶持曷以臻是州牧¶
相里造縣宰范愔化洽政成不嚴而理遺氓景附復輯¶
其業筠與逸人李𤣥卿樂土是安捨此奚適恐將来君¶
子靡昭厥由故特志之表此貞石¶
　　　修仙都觀記　　　　　　　叚文昌¶
平都山最髙頂即漢時王隂二真人蟬蜕之所也峭壁¶
千仞下臨湍波老栢萬株上挿(一作/䕃)峰嶺靈花綵羽皆¶
<pb:KR4h0022_WYG_821-5b>¶
非圖志中所載者昏旦萬狀信非人境貞元十五年余¶
西逰岷蜀停舟江岸振衣䖍潔詣諸洞所石嵒靈寳蒼¶
然相次苔龕古書依稀可辨時與道侣數人坐於下湏¶
㬰天籟不起萬竅風息山光耀(一作/輝)於耳目煙霞拂於¶
襟袖相顧神竦若在紫府(一作/氛)𤣥圃矣牽於形役不得¶
淹久瞻眺惆悵書名而去爾来已三十四年太和庚戌¶
嵗自淮南移鎮荆門有客由峡中来者皆言當時題紀¶
文字猶在觀宇嵗乆臺殿荒毁不三數年必盡摧沒於¶
<pb:KR4h0022_WYG_821-6a>¶
巗壑矣乃捨一月秩俸俾令修葺子来同力浹旬報就¶
去年冬十一月詔命換麾幢再領全蜀泝三峡歴舊逰¶
依然境物重喜登覽聞泉聲而緩步愛松色而難别遂¶
命筆硯志於巖谷時太和七年正月五日劍南西川節¶
度副大使知節度事管内(一作/勾)觀察處置統押近界諸¶
蠻及西山八國雲南安撫等使金紫光禄大夫檢校尚¶
書左僕射同中書門下平章事兼成都府上柱國鄒平¶
郡開國公食邑三千戸叚文昌記¶
<pb:KR4h0022_WYG_821-6b>¶
　　　新修龍興觀記　　　　　　崔　雄¶
兹觀隳圯綿歴嵗時垣墉扉戸傾危隤敗十無一二荒¶
榛蔓草扶踈蔽絶唯天尊殿略存雄仰躅真宗佩受𤣥¶
籙有年矣昨到郡莅事三日謁先師廟朝紫薇宫廻車¶
抵觀荒凉擁穢不可以前乃命鏟荆棘闢壊門芟夷藴¶
崇薙披䝉塞景移方就一逕及昇殿啓伏禮真聖周環¶
步榻僅不容足雖仙像儼羅其為鳥䑕攻毁殘穢不堪¶
具紀於戲有以見澹薄無為之教也我國家老氏之枝¶
<pb:KR4h0022_WYG_821-7a>¶
葉况又𤣥宗皇帝金真居于殿内凡曰臣下得不展敬¶
乃亟工度木搆新替壊率皆完葺築壇植栢森列左右¶
不十旬而功就於是虹梁鴛瓦粉繪丹雘煥乎炳奕周¶
匝垣宇真丹臺碧洞神仙之宅怳若上清之靈圃也凡¶
一畚土一酌水率皆微俸薄禄傭功物價靡敢虧於時¶
值然後命道侣分掌啓閉修灑掃撞鍾擊磬以時醮奠¶
而城隅跬步瞰郭倚山下臨巨川東注渤溟青山白日¶
目極烟樹實一郡之勝槩矣將来好事君子得不繼其¶
<pb:KR4h0022_WYG_821-7b>¶
闕歟大唐咸通二年嵗次辛巳秋七(一作/九)月刻¶
　　　道士劉宏山院壁記　　　　李　觀¶
新定劉法師大漢之遐裔也老氏間氣性識冲厚體貌¶
魁岸弱齡味道雄莭邁古淮海勝景無不逰覽(集作/綿歴)内¶
藴研精茹术歴載三紀雖形存方内而神汨(集無此/十八字)太¶
素天機不淺積學所運也可與董奉抵掌葛洪拍肩先¶
生以至徳三年束身制度配住兹觀巋然端居煙霞排¶
空松桂滿目抗出塵之想秉超世之操無何大厯之初¶
<pb:KR4h0022_WYG_821-8a>¶
緑林狂寇作禍斯邑居人萬戸冰裂瓦解曝骸骨於郊¶
野注膏血於丘壑桃源化為戰地羽客倐以蓬轉先生¶
乃披霓裳丹訣將適南岳途經鄱陽先相國第五琦時¶
左遷鄱陽守其人廊廟之柱石帝王之股肱波澄萬頃¶
壁立千仞先生於是植杖而請謁一見而歛袵再見而¶
倒屐忘言相契志(集作/率)意偶合于時先生法(集作/跡)播南¶
楚聲動人羣(一作/八郡)故江西連帥路嗣恭其人寥廓之勁¶
翮銛鋼之利器忠信亞前史文武表前代雖受年不永¶
<pb:KR4h0022_WYG_821-8b>¶
可與三傑並駕復雅重黄白(一作/老)尊崇虚無始聞先生¶
望風委質先訊(集作/許)以簡禮後聘以車乗(一作復躬/以迎奉)服¶
門人之禮約方外之友如是未幾路公歸朝先生汎若¶
不繫之舟(集無此/二字)亦厭凡境大厯十三(一作/一)年旋此舊¶
跡未盈數嵗陵谷殊狀親戚耆宿淪䘮略盡所止堂宇¶
荆棘生焉閴其儀像埃塵磨滅寒葉(一作/猿)墜於灌木山¶
鬼聚於叢薄先生頓(一作/對非)足而四顧攬涕而興嘆惜馳¶
光(集作/騖)於過隙念往事於餘燼乃假村閭丁壯戮力芟¶
<pb:KR4h0022_WYG_821-9a>¶
剪枝築頽址掃除崩榛構長廡以梓(集作/柯)漆飾危殿以¶
頳素激引𤣥㫖招攜道流先生乃於其觀西南隅獨立¶
髙堂智者與議良工操斧馮山建基鑿石開戸墾磽确¶
以植靈草撥崢嶸以樹脩竹苔駁竹逕風吟步虚巖収¶
(集作/生)夏雲林散秋色先生方據梧長(一作/清)嘯煮茗留客¶
且我所貴者隠隠者道道以隠而含耀隠以道而無悶¶
玩是幽處得非仙府不必瀛州方丈乃為絶境先生自¶
然以得真依真以養生蕭灑無事機悟(集無/此字)恬淡曽(集/無)¶
<pb:KR4h0022_WYG_821-9b>¶
(此/字)無戚容髙談能離堅放意能了空噫嚱(集作/嘻)老莊之¶
微言先生決之如叩鐘人間榮位與多財先生視之如¶
浮雲是以天子不得臣諸侯不得屈或所與遇者其唯¶
縱古之士遁俗之人在乎昔𤣥宗之有天下得道之統¶
垂五十載億(一作/黎)庶輯睦四夷亦寜自後國家(集無此/二字)¶
多故皇帝旰食二教消弭兵符競趣深慮是法不可振¶
兹二教者三界之根柢羣生之雨露使匹夫取捨亦有¶
損益用之於上其可廢乎竊悲大塊勞我以聲色要我¶
<pb:KR4h0022_WYG_821-10a>¶
以名利未果握先生之手入先生之堂然不死之術願¶
與共有臨壁抽思以旌善人某年月日記¶
　　尊像¶
　　　下泊宫三茅君素像記　　　王師簡¶
太上立徳立言以𢎞其教生人活國其用不極繇乎恬¶
澹(一作/漠)者則詣真理乗化出入人紀㒺窮廣成枉軒皇¶
之尊關令闡𤣥元之訓㝠搜虚極呼吸日月上賔之軒¶
代有其人茅真君伯氏仲氏虔奉𤣥樞退然若喪脱履¶
<pb:KR4h0022_WYG_821-10b>¶
萬類騰跡三清學宗其門者綿代不絶時謂朝山之月¶
肩駕擊轂白鶴紫氣必應其晨或者詭說則曰真君長¶
往亦以綰吴越司命籍人寰生死吾不知故闕書且嘗¶
遺一畝之宫于山之陽去而復返其號不泊之(一有/不字)治¶
榛蕪積焉游者憮然則有東周黍離殷墟麥秀之嘆矧¶
靈仙何處哉我河東廣平公(一作我河東/公華廉平)此藩吏之師¶
法實奉黄老以根政源嘗謂開元承平之代上奉無為¶
以宅清静(一作/浄)𤣥門垂祐有國有家者屬焉繇是捨俸¶
<pb:KR4h0022_WYG_821-11a>¶
入之錢以宏其棟宇置真君之像唯肖其儀形設雲幄¶
於兩楹分玊座而鼎足以嚴其觀雙侍童衞焉以備其¶
教龍虎君(君字一/作左右)端翊焉升其堂塗稽首拜手忽若前¶
後左右旄(一作/旌)節羽衛從諸天行揖其冰容以敬以肅¶
則若美其目口(一作美/目甚口)流涕發論破人昏惑往真之跡¶
將墜復振此教之演翳事而𢎞深其率教者曰興廢繼¶
絶則由乎人䝉福獲祉必感乎至公恒以黄籙法㑹元¶
辰修畢仍嵗必緝敷紫陽玉真當負扆而頒命列陪位¶
<pb:KR4h0022_WYG_821-11b>¶
而贊拜罄雜天籟宵列如星奉章上𤣥昭啓昊帝盖所¶
以保和封内儲慶皇家門閥之祥我事丘禱至哉賢侯¶
之業也粤元和甲午嵗十二月二日新宫始成無傷物¶
力公之宇内百姓不知有嚴有翼如合造化道士孫智¶
清𤣥門龜龍以標儀矩受成事指顧而叶焉乃欲章明¶
靈跡延耀丕業請介(一作/令)於戎政者譔而刋之師簡諗¶
于良畫故不敢沒其美云¶
　　童子¶
<pb:KR4h0022_WYG_821-12a>¶
　　　黄仙師瞿童記　　　　　　符　載¶
朗州桃源桃花觀南岳黄洞元居焉有弟子姓瞿字伯¶
庭年十四太和未散嗜慾不入傲然懐厭世之志大厯¶
四年庚寅嵗自辰溪来稽首宇下願䕃道域厠役𨽻之¶
末位仙師以慈物軫慮遂許之雖處童(一作/丱)孺給侍甚¶
謹在醜不弄率性恭黙毎旦暮仙師修朝拜之禮攝齋¶
莊之色焚香搥磬叩頭擎跽如臨君父如是者積二三¶
嵗不衰矣或往往獨行入谿洞中根究深處信宿方返¶
<pb:KR4h0022_WYG_821-12b>¶
仙師讓之輙云偶造佳地遭遇神聖覩雲(一作/風)氣草木¶
屋宇飲食使人澹然忘情不樂故處因求願偕往仙師¶
曰靈仙之府必在左右然尚幼小謂所至之地不即爾¶
也無何有丹砂之役後領至襄陽市闤闠之下齊人浩¶
擾則瞑目不視神氣醉泥返至逆旅通宵而後醒問其¶
故捧手對曰太樸散壊者乆矣今之人圓冠方屨以詐¶
相尚以利相市余所不堪方大駭其説不敢以常僕僕¶
之其後數以前事請仙師亦有意將逝屬暑雨壊道不¶
<pb:KR4h0022_WYG_821-13a>¶
得果去八年癸丑夏五月甲辰晦正衣服拜訣於戸外¶
自言靈期逼近難可留止請自是往至日月合於鶉首¶
復近於兹地焉仙師少加撫愛未即聽遣室有同學道¶
士朱靈辦者恐童子精神懾懦為妖邪所攻將欲顧丹¶
筆符而禦之瞿不懌且多傲詞云則他辰之相見嵗在¶
降婁矣庭際有大栗樹逺人不過數仞遂背行冉冉從¶
樹旁滅沒化去有聲隆然如風飄雷震衆以為事出言¶
(一作/無)妄怪愕失次馳告隣落共四圍而索之千崖沉沉¶
<pb:KR4h0022_WYG_821-13b>¶
漠然無聲洞西行一二里有巨蛇威猛甚盛自道中拖¶
腹横據勢不得近次至于東隅見右足八指羅印於地¶
上(一無/此字)折弱篠八枝縱横挿植若誌㝠驗之數餘不復¶
覩先是未潛景之日割芝圃間獲珉石圓(一作/圍)大如五¶
銖錢朗瑩可愛跪而授師曰此秦客棄棊子也幸加秘¶
䕶後有符契仙師靈辦狀之不昧惜向時之無斷俛然¶
發箧復覩故物其慙愧慕望者可勝言哉後經時曽白¶
晝假寢輙勿罔而至備申摳衣之敬諗其容態但以承¶
<pb:KR4h0022_WYG_821-14a>¶
事尊上為疲耳至於日者之約無替焉仙師以建中元¶
年自武陵卜居於廬山紫霄峰下古壇石室髙駕顥氣¶
載弱嵗慕道數獲踐履其域話精徴(一作/㣲)之際得與聞¶
此太息良乆自感悟曰神逺人乎哉道逺人乎哉夫瞿¶
氏之子受天之氣生人之世百骸六臟非有乎卓然異¶
色也以一誠之志唯巖洞是慕彼秦人之宅尚得而往¶
况仙師遁栖空山垂二十年根之以渾元守之以太和¶
遺肢體㝠耳目息歸於踵神舍于素窈窈㝠冥中含至¶
<pb:KR4h0022_WYG_821-14b>¶
精方將入天地之門遊化初之原磅礴萬物不見其朕¶
豈鸞鶴之馭而滿其道歟門人先往而師資尚淹留塵¶
世天其意者以時人溺於羶腥汨亂正氣多札瘥天昏¶
之患使布隂徳太(疑作/大)拯生命符三千之數耶弟子風¶
波(一作/流)之民不能自㧞泥淖繼芳金籍徒以區區文字¶
紀其糟粕不亦悲夫然庶示於好事者共為起予之地¶
耳貞元元年八月二十日符載記¶
　文苑英華巻八百二十二¶
