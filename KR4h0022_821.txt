# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:05.853979
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷八百二十一
<pb:KR4h0022_WYG_821-1a>¶
欽定四庫全書¶
　文苑英華巻八百二十一　宋　李昉等　編¶
　釋氏五¶
　幢¶
　　尊勝幢記一首¶
　　如信大師功德幢記一首¶
　方丈(西軒/附)¶
　　廬山東林寺觀音方丈記一首¶
<pb:KR4h0022_WYG_821-1b>¶
　　西軒記一首¶
　僧¶
　　大智禪伯碑隂記一首¶
　　信州南巖草衣禪師宴坐記一首¶
　　東都龍興寺鎮國般舟道場均上人功德記一首¶
　　嵩嶽珪禪師影堂記一首¶
　　幢¶
　　　尊勝幢記　　　　　　　　穆　員¶
<pb:KR4h0022_WYG_821-2a>¶
我生同氣者七人先五後二兄姊弟妹半之不弔天降¶
割于我今年春夏次妹安國寺大徳尼伯姊前烏程令¶
𢎞農楊夫人逾月繼酷先是兩兄郴州刺史贊前右補¶
闕貶連州司馬質從官於逺員洎弟妹前監察御史賞¶
前監察御史河東裴某妻痛支體一斷終天不續乃相¶
與鬻衣尾直揭兹靈幢願得輕風微塵洎日月度影之¶
所及也深兹至念慘與之怛(一作/俱)然則巍巍永永斯乎¶
(一作/期受)風土日月相無極焉是幢也實表安國之塔伯姊¶
<pb:KR4h0022_WYG_821-2b>¶
之隧貞元六年秋七月七日前侍御史穆員記¶
　　　如信大師功徳幢記　　　　白居易¶
有唐東都臨壇開法大師長慶四年二月十三日終于¶
聖善寺華嚴院春秋七十有五夏臘五十二是月二十¶
二日移窆于龍門山之南岡寳厯元年某月某日遷葬¶
于奉先寺附其先師塔廟穴之上不封不樹不廟不碑¶
不勞人不傷財唯立佛頂尊勝陀羅尼一幢髙若干尺¶
圍若干尺六隅七層上覆下承佛儀在上經呪在中記¶
<pb:KR4h0022_WYG_821-3a>¶
讚在下皆師所囑累(集作/果)而門人奉遺志也師姓康號¶
如信㐮城人始成童受蓮華經於釋巖既具戒學四分¶
律於釋晤後傳六祖心要於本院先師浄心名楞伽俱¶
舍百法經根論披閱(集作經根論枝/又作經論披閱)罔不通焉繇是禪¶
與律交修定與慧相養蓄為道粹揭為僧豪自建中訖¶
長慶凡九遷大寺居十輔大徳位涖法㑹主僧盟者二¶
十二年勤宣佛命卒復祖業若貴賤若賢愚若中小大¶
乗人逰我門繞我座禮我足如羽附鳳如水㑹海於戲¶
<pb:KR4h0022_WYG_821-3b>¶
非夫動為儀言為法心為道塲者則安能使化縁法衆¶
悦隨欣戴一至於是耶同學大徳繼居大(集作/夲是)院者曰¶
智如弟子上首者曰嚴隠暨歸靖(一作/精)藏周常賁懐嵩¶
圓恕圓昭(獨本/作照)貞操等若干人聚謀幢事琢刻既成將¶
師治(集作/理)命請蘇州刺史白居易為記記既訖因書二¶
四句偈以讚云¶
師之度世以定以慧為醫藥師救療一切師之闍維不¶
塔不祠作功徳幢與衆共之¶
<pb:KR4h0022_WYG_821-4a>¶
　　方丈¶
　　　廬山東林寺觀音方丈記　　釋元楚¶
觀音於諸先覺猶孔門之有亞聖其悲智應用鴻纎毫¶
億刹常如視諸掌是以郢川屈殳因伯兄宗厚上人為¶
空王入室弟子手足相愛嘗得聞斯語遂捨二十萬於¶
新殿東南造觀音方文一間四(一作/兩)厦西嚮峻棟嵒嵒¶
間出廊廡又以香泥像普門功徳克類端莊天飾梵儀¶
如語如嘿危冠百寳風容動摇式繄拳拳靈貺斯在俾¶
<pb:KR4h0022_WYG_821-4b>¶
愚菲薄旌寘堅貞愚無文苟欲贊其播植善稼於斯而¶
已矣噫兹寺也自晉于唐五百餘載以土木有壊因而¶
造(一作/去)之者數也真風未弭因而復之者時也由是前¶
九江太守給事中博陵公奉詔指撝之舊龍象三十人¶
經營建立之方三四年基構宏壯特新前降(一作/際)遂得¶
鑪峰増色圖牒再張車盖貴㳺結轍林下逢迎相賀輝¶
動巖軒挹虎溪之波瀾清麈尾之風韻閲繹故事飽飫¶
前生從容吟嘯而去若是則安知来者之無柴桑乎往¶
<pb:KR4h0022_WYG_821-5a>¶
者之無鴈門乎矧馨香庭實千花雪明重修白社期在¶
旦夕矣愚江干宿(一作/暮)齒常夢寐舊岑力抒肺腸逺謝¶
泉石亦厚公之恵也以唐十六葉聖宣皇帝大中六年¶
壬申春二月十五日江夏僧元楚記¶
　　　西軒記　　　　　　　　　栁宗元¶
永貞中余名在黨人不容於尚書省出為邵州道貶永¶
州司馬至則無以為居居(文粹/作寓)龍興寺西序之下余知¶
釋氏之道且乆固所願也然余所庇之屋甚隠蔽其户¶
<pb:KR4h0022_WYG_821-5b>¶
北面(集粹/作向)居昧昧也寺之居於是州為髙西序之西屬¶
當大江之流江之外山谷林麓甚衆於是鑿西墉以為¶
戸戸之外為軒以臨羣木之杪無所不矚不徙席不運¶
几而得大觀夫室向者之室也席與几向者之處也向¶
也昧而今也顯豈異物耶因悟夫佛之道可以轉惑見¶
為真智即羣迷為正覺捨大闇為光明夫性豈異物耶¶
孰能為余鑿大昏之墉闢靈照之戸廣應物之軒者吾¶
將與為徒遂書為二其一志諸戸外其一以貽選上人¶
<pb:KR4h0022_WYG_821-6a>¶
焉¶
　　僧¶
　　　大智禪伯碑隂記　　　　　　楊伯成¶
夫道非言言以明道也空非相相以泯空也禪師彌天¶
宜符曠刼傳中出等等騰(一作/勝)非非適来時也適去順¶
也上自宸扆下達蒸黎纔仰青蓮之光旋驚白林之㑹¶
中書侍郎嚴公探秘藏決詞江洋洋兮文宗昭昭乎靈¶
迹某殊昧先覺忝在後塵糾合羣公激揚衆美豈翰墨¶
<pb:KR4h0022_WYG_821-6b>¶
以云朽將金石以齊固所為(一作/謂)非六經曷以明夫子¶
也非四偈曷以曉真如也凡捨淨財者人具顯爵里于¶
時嵗在辛已五月庚戌朔十八日丁夘皇唐開元十七年¶
　　傳中(一作/傳印)¶
　　　信州南巖草衣禪師宴坐記　權徳輿¶
信州南巖有清浄宴坐之地而禪師在焉師所由来莫¶
得而詳初州人析薪者遇之于中野(文粹作/野中)其形塊然¶
與草木俱咨於州長乃延就兹地三十年矣州人不知¶
<pb:KR4h0022_WYG_821-7a>¶
其所以然也遂以草衣號焉足不蹈地口不嘗味日無¶
晝夜時無寒暑寂黙之境一䋲牀而已萬有囂然此心¶
不動其内則以三世五藴皆從妄作然後以無有法諦¶
觀十二因縁於正智中得真常真我方寸之地湛然虚¶
無身及智慧二俱清浄微言軟語有時而聞渉其境之¶
逺近隨其根之上下如雨潤萬物風行空中履其門皆¶
獲趣入若非斡𤣥機於無際窮實相之源底則四時攻¶
於外百疾生於内矣古所謂遺物離人而立於獨者禪¶
<pb:KR4h0022_WYG_821-7b>¶
師得之嗚呼世人感(集作/惑)物以逰心心遷於物則利害¶
生焉吉凶形焉牽攣羈(集作/料鞿)鎻蕩而不復至人則返静¶
於動復性於情夭夀仁鄙之殊由此作也斯盖世諦之¶
一説耳於禪師之道其猶稊稗耶建中二年予以使役¶
道于上饒時左司郎崔公出為郡佐探禪師之味也熟¶
為予詳言之拂拭纓塵攜手接足洗我以善得於儀形¶
且以為楞嚴之妙旨毗耶之宻用皆在是矣又焉知此¶
地之宴坐不為他方之説法乎故粗書聞見以志于石¶
<pb:KR4h0022_WYG_821-8a>¶
　　　東都龍興寺鎮國般舟(一作共/下同)道塲均上人功¶
　　　徳記　　　　　　　　　　穆　員¶
按經文我以神力供養不如以身供養故曰若能然手¶
指乃至足指者是名第一之施盖菩薩之行也今我上¶
人以兩臂為爐爇香千度用芬苾蕭膋之義以簡萬望¶
夫以百福莊嚴之重千度焚燒之苦與夫一指之功不¶
為多乎又刺體之血以嚴經像若素為塗若繪為綵若¶
寫為墨凡成就阿彌陀佛一軀觀音勢至二善二菩薩¶
<pb:KR4h0022_WYG_821-8b>¶
各二事經千巻經(一有/稱字)以皮為紙以血為墨書寫經戒¶
亦菩薩之行也曷若加之圖像三十二相八十種好盡¶
取諸身乎上人姓王氏東周河南人七嵗䘮所恃十一¶
䘮所怙童䝉孤子無兄弟之親自毁其生用集封樹已¶
而嘆立身揚名無逮既往乃發大𢎞誓以報罔極大厯¶
五年始居龍興寺鎮國般舟道塲爾来足不踰閾者垂¶
三十載其為業也形不住心夜不息晝外不舍百刻之¶
一中不遷萬化之二勞其形與天健精其志與日新蹈¶
<pb:KR4h0022_WYG_821-9a>¶
極樂於自(闕/)之操前後以一月有一旬有九(一作/五)日為¶
一息者不記百數其願以本尊本以願為願其病以衆¶
生之病我為病我生未已我病曷祛我病未祛我願曷¶
已然則大慈大悲之誓竟我願云竟無邊生生之苦盡¶
我病焉盡我生有滅我願與生生俱生我形或勞我心¶
與極樂無極巍巍乎可思量哉員太夫人河東郡太夫¶
人性合真如業通禪寂嘗謂學者千萬達者二三茍未¶
至於心離有無迹超生滅則苦行為難為至誠格諸天¶
<pb:KR4h0022_WYG_821-9b>¶
念嚮羣聖亦足使見聞聳善逺邇歸心况乎蚩蚩廻向¶
之徒聞道甚稀睹相且衆則上人所以持本教濟衆生¶
與夫禪門諸祖迭為舟梁可無媿矣又懼夫物之尤者¶
見異於類行之殊者或疑於常申命小子以紀精(一作/積)¶
苦之能所以題之於此貞元十年五月二十五日前侍¶
御史河南穆員記¶
　　　嵩嶽珪禪師影堂記　　　　許　籌¶
籌僅童知佛業儒雜老莊徳慕𤣥空(一作/究)靡極營儒身¶
<pb:KR4h0022_WYG_821-10a>¶
及進士第一年尉告成明年逰是嶽謁律徳唯珙上人¶
引將布覽至珪大師影堂珙公曰子嘗識珪公覺(疑/衍)否¶
曰未云珪公覺道靈威莫可周名獨有嶽神為大師移¶
植松栢於東巖事碑塔所不書珪公之誠(一作/誡)杜從祅¶
也且佛說羣經事又焉可徇珪公謙勝哉珙欲頌之患¶
辭不文子進士也矧僅童知佛尚(一有/書字)信珪公謙勝乎¶
籌唯蔵惑偶得嵩陽居士喻應真與洛陽處士陳惟復¶
書言岳神為珪公植樹事甚備曰大師法諱元珪俗姓¶
<pb:KR4h0022_WYG_821-10b>¶
李氏伊闕縣人也太宗朝甲辰嵗生髙宗代癸亥嵗具¶
戒𤣥宗帝丙辰嵗化滅歴年七十三始𨽻閒居寺習律¶
安少林味禪後廬龎塢將化謂其徒仁素曰吾始志閒¶
居寺東嶺我滅爾必塔吾骸于兹開元十一(一作/二)年素¶
力允師之志喻陳二髙士曰大師嘗寂定結廬戔山巖¶
(一作卜廬於/岳之龎塢)時岳神輕步謁大師大師覺精神不世謂¶
曰仁者胡来而復何往(一作善来仁/者胡為而至)神曰師寜識我耶¶
大師曰吾觀佛與衆生等吾一目之豈分别識(一無/此字)耶¶
<pb:KR4h0022_WYG_821-11a>¶
神曰我斯(一作/此)岳神也能以恠(一作/生)死痛害(一無此/五字)生¶
死於人師安得一目我哉大師曰汝能生於人(一無此/五字)¶
吾本不生汝焉能死吾視身與空等視吾與汝等汝能¶
壊空與汝乎茍能壊空及壊汝(闕/)則不生不滅也汝尚¶
不能若(一作/如)是又焉能生死吾也(一作/邪)神稽首禮曰我¶
亦聪明正直於餘神而謂是神(一無此/四字)豈(一作/詎)知師有¶
廣大過空之智辨也(一作/乎)願授以正戒梯㧞世間(一作/令我)¶
(度/世)大師曰神(一作/汝)既乞戒即既戒也所以者何戒外無¶
<pb:KR4h0022_WYG_821-11b>¶
戒又何戒哉神曰此理也非濟岸梯杭之事(七字一作/我聞茫昧)¶
止求師戒我身為門弟子大師辭不獲即為張座焚香¶
秉爐正几曰付汝五戒汝(一作/若)能奉持即應曰能不能¶
即曰否神曰敬奉戒(一作謹/受教)大師曰汝能不婬乎神曰¶
亦娶也大師曰非為(一作謂/下同)此也謂無羅欲也神曰能¶
大師曰汝能不盗乎神曰何乏我也焉有盗取哉大師¶
曰非為此也謂嚮取(二字一/作嚮)而福淫不供而禍善也神¶
曰能大師曰汝能不殺乎神曰正柄在居(一作實/司其柄)焉曰¶
<pb:KR4h0022_WYG_821-12a>¶
不殺大師曰非為此也謂有濫誤混疑(一作/疑混)也神曰能¶
大師曰汝能不妄乎神曰我本正直焉能有妄乎大師¶
曰非為此也謂先後不合天心也神曰能大師曰汝能¶
不遭酒敗乎神曰力(一無/力字)能大師曰如上是為佛戒也¶
又言以有心奉持而無心拘縶以有心為物而無心想¶
身如能是則先天地生不為精後天地死不為老跳身¶
為帝王不為崇髙命子為輔相不為富貴(一無此/十八字)終日¶
變化而不為動畢竟(一作/盡)寂黙而不為休悟此則雖娶¶
<pb:KR4h0022_WYG_821-12b>¶
非妻也雖嚮(一作/鄉)非取也雖柄非權也雖作非故也雖¶
醉非惛也若能無心與萬物則羅欲不為淫福淫禍善¶
不為盗濫誤混疑(一作/疑混)不為殺先後違天不為妄惛荒¶
顛倒不為醉是為(一作/謂)無心也無心則無戒無戒則無¶
心無衆生則無我無我則無汝(十一字一作并無佛無/衆生無汝及無我無汝)¶
孰能(一作/為)戒哉神又曰我神通亞佛大師曰汝神通十¶
句五能五不能佛神通(二字/作則)一十句七能三不能神竦¶
然避席跪唘曰可得聞乎大師曰汝能㧞(一作/戾)上帝東¶
<pb:KR4h0022_WYG_821-13a>¶
天行而西七曜乎神曰不能又(一作/師)曰汝能奪地祗融¶
五岳而結四海乎神曰不能大師曰是為(一作/謂)五不能¶
也佛能空一切相皆滅萬法(一作成/萬法智)而不能即滅定業¶
佛能知羣有性窮億刼事而不能化導無縁佛能度無¶
量有情而不能盡衆生界(英華無此十八字/止作遷抑自然)是為三不¶
能也定業亦不能(一無/此字)牢乆無縁亦謂一期衆生界本¶
無増減(十三字英華作自/然亦不能彌極)恒(一作/亘)無一人能主有法有¶
法無主是謂(一作/為)無法無法有(一作/無)主是為(一作/謂)無心¶
<pb:KR4h0022_WYG_821-13b>¶
如我悟(一作/觧)佛亦無神通也但能以無心通逹一切法¶
爾岳神頓首作禮曰我誠淺昧未聞空義大師指我戒¶
我我當化矣(十字一作師所/授戒我當奉行)更何業因何拘塵界(一無/此八)¶
(字/)我(一作/今)願報慈徳効我所能大師曰吾觀身無物觀¶
物(一作/法)無常法窟(一無此/二字)塊然更有何欲神曰師必命¶
我為世間事展我小神功使已發心初發心未發心不¶
信心必信心五等人目我神蹤知有佛有神有能有不¶
能有自然有非自然者也(一無/此字)大師曰無為是無為是¶
<pb:KR4h0022_WYG_821-14a>¶
神曰佛亦使神䕶法師寜隳叛佛耶須請告我(四字一/作須隨)¶
(意垂/誨)大師意不獲遂(三字一作/不得已而)言曰東岳(一作/巖)寺之障¶
也莽然無樹北岫有之而能(能字一/作皆非)屏擁汝能神力移¶
北樹於東嶺乎神曰謹奉(一作/已聞)命矣又陳我假昏夜風¶
雷擺摇震運(十二字一作然昏夜/願間必有喧動)師無駭即作禮辭去¶
大師門送且觀之見儀衛逶迤如王者象(象字一/作之狀)又復¶
碧烟紅霞紫風皓氣錯散四逺(十四字一作嵐靄/煙霞紛紜間錯)幢幡¶
鉞(一作/環)珮凌髙寢空(四字一作凌/空隠没焉)其夕果有迅(一作/暴)風¶
<pb:KR4h0022_WYG_821-14b>¶
吼雷奔雲震電大壯棟宇岌嶪將圯定僧瞻動牙捉仆¶
叫(十八字一作棟宇/摇動宿鳥聲喧)大師安(一作/謂)衆曰無怖無怖神與¶
我相契矣啓(一作/詰)旦和霽則北巖松檜(一作/栝)盡移東嶺¶
森然行植焉而(一無/此字)大師謂其徒曰吾歿有塔我者有¶
碑我者無紀是事(十四字一作吾歿後/無令外知若為口實)人將祅我也籌¶
得開元中喻陳二居士狀(一有/將字)師之行因珙公請為影¶
堂記遂群而書之¶
　　此篇英華自結廬而下多脱誤今以景德傳燈録¶
<pb:KR4h0022_WYG_821-15a>¶
　　增入其異同注為一作¶
　¶
　¶
　¶
　¶
　¶
　¶
　¶
<pb:KR4h0022_WYG_821-15b>¶
　¶
　¶
　¶
　¶
　¶
　¶
　¶
　文苑英華巻八百二十一¶
