# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:57.506455
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷六百三十五
<pb:KR4h0022_WYG_635-1a>¶
欽定四庫全書¶
　文苑英華巻六百三十五　宋　李昉等　編¶
　賀上¶
　　賀冊尊號狀二首　　　賀冊皇太子狀三首¶
　　賀降誕日徳音狀一首　賀聖躬痊復狀二首¶
　　賀順宗諡議狀一首　　賀論三教狀一首¶
　　賀西幸改期狀一首¶
　　　賀冊尊號狀　　　　　　　孔　戣¶
<pb:KR4h0022_WYG_635-1b>¶
右(臣/)聞唐徳格天列聖垂祐必紀名號以彰治(唐/諱)功伏¶
惟元和聖文神武法天應道皇帝陛下纉戎十聖時乗¶
六龍躬一徳而善繼丕承罄有形而天覆地載既休武¶
力方用文經遺歩驟於殷周振聲容於華夏既而天人¶
合應億兆叶心探至道於邦家之先揭鴻猷於彊名之¶
域陛下初違羣議方守謙光旋體至公遽廻慈睠徳意¶
既降盛禮将陳凡在品彚無任幸甚(臣/)以待罪遐徼不¶
獲稱慶闕庭徒勤子牢江海之心有同太史滯留之日¶
<pb:KR4h0022_WYG_635-2a>¶
無任歡抃之至¶
　　　賀冊尊號表(英華作/狀非)　　　　韓　愈¶
　　此篇當在五百六十九巻表門今已移入姑存其¶
　　目¶
　　　百僚賀冊皇太子表(英華作/狀非)　柳宗元¶
　　此篇當在五百十七巻表門今已移入姑存其目¶
　　　為崔大夫賀冊皇太子狀　　孔　戣¶
(臣/)聞帝皇立極必建儲貳俾承宗祧所以祗奉粢盛永¶
<pb:KR4h0022_WYG_635-2b>¶
固社稷者也伏惟睿聖文武皇帝陛下積徳承業光有¶
天下思正國本以和人心載考春秋之義以明君臣之¶
道主茲匕鬯允屬元良推明至公振舉舊典皇太子體¶
仁秉哲既嫡且賢温文發中孝友聞外欽若丕訓允膺¶
冊禮陛下将嗣十聖之休烈垂百代之懿範大備禮物¶
廣設明庭隂氣方晦而忽銷旭日既昇而増朗夷夏胥¶
悅神祗克諧足以包夏孕商跨周軼漢夫何晉魏以降¶
易置𤨏𤨏不足侔此盛禮既畢洪恩又洽恤刑議獄旌¶
<pb:KR4h0022_WYG_635-3a>¶
善賞勞禮問高年存恤疾隱皇王之徳於茲備矣(臣/)忝¶
列近侍親承睿謨抃蹈之切不勝愚懇云云¶
　　　為鄭尚書賀冊皇太子狀　　令狐楚¶
(臣/)聞於宣政殿冊皇太子訖伏以建崇儲位光啟春闈¶
萬方以貞九服同慶伏惟皇帝陛下誕敷聖訓光啟天¶
慈咸元貞於國經鍾福慶於邦本皇太子温恭比徳仁¶
孝因心方毓質於龍樓肇増輝於望苑(臣/)戎守有限不¶
及蹈舞稱賀云云¶
<pb:KR4h0022_WYG_635-3b>¶
　　　賀降誕日徳音狀　　　　　　元　稹¶
右(臣/)等伏奉今月日勑㫖(集作/書)以降誕之辰奉迎皇太后宫¶
中上夀獲申歡慰宜集百寮及外命婦進名賀皇太后¶
仍御光順門内殿與百僚相見便永為常式者伏以降¶
(集作/誕)聖嘉辰承天令節新恩肇降品彚咸休皇太后念¶
樞星之祥重遊甲觀羣執事排閶闔而入盡唱賡歌同¶
霑就日之榮實慶普天之樂况百官(集作/寮)承式萬歲傳¶
呼永為利見之規彌荷無窮之澤(臣/)等謬叅樞務親奉¶
<pb:KR4h0022_WYG_635-4a>¶
徳音慶抃之誠倍萬常品無任皷舞歡呼之至¶
　　　李令公賀聖躬痊復狀(前篇作表已見/五百六十九巻)¶
　　　　　　　　　　　　　　　于公異¶
平和(前篇作/康平)上天(前篇作/自天)坐朝(前篇作/求衣)之事(前篇作/之任)任¶
於藩臣(前篇作/彼戎臣)其餘所司責成各有常務(臣/)䝉國榮輙¶
露丹懇伏惟察納表(臣/)愚忠無任感激屏營之至(前篇/作從)¶
(容聖心消息𤣥化為宗社自愛委諸有司幸甚/臣䝉國寵榮輙露誠懇伏惟宷納表臣愚忠)¶
　　　為大夫安平公華州進賀皇躬痊復物狀¶
<pb:KR4h0022_WYG_635-4b>¶
　　　　　　　　　　　　　　　李商隱¶
右(臣/)聞藩方舊徳臣子私懐将稱慶於天朝必展儀於¶
土貢伏惟皇帝陛下道苞乾象徳緫坤靈肇自元正載¶
康福履九廟不忘於繼志兩宫無闕於問安皷舞萬靈¶
波傳四國驗推測則咸如周卜聽祝詞而皆若華封(臣/)¶
坐擁伏熊行驅畫凖值一人之有慶當春日之載陽心¶
但葵傾跡猶匏繫伏蒲之覲謁未果獻芹之誠懇空深¶
况又地邇宸居俗薰儉徳更無玉帛以率梯航前件石¶
<pb:KR4h0022_WYG_635-5a>¶
器等瑞匪土硎珍慙甗磬並取諸地産皆以勒工名茯¶
苓茯神等品載仙經竒標藥録通靈祛疾不唯色若凝¶
脂延夀安神豈是心如枯木干冐陳進無任兢惶云云¶
　　　賀順宗諡議表(英華作/狀非)　　　令狐楚¶
　　此篇當在五百七十一巻表門今已移入姑存其¶
　　目¶
　　　賀論三教狀　　　　　　　張九齡¶
右伏奉今日墨制詔諸學士及道僧講論三教同異(臣/)¶
<pb:KR4h0022_WYG_635-5b>¶
聞好向之論事躓於偏(集作/萬)方至極之宗理歸於一貫¶
非夫上聖孰探要㫖伏惟陛下道契無為思該𤣥妙考¶
六經之同異筌三教之幽賾将以降照羣疑敦(集作/敷)化¶
率土屏浮詞於玉殿緝經(集作/精)義於金門一變儒風再¶
揚道要凡百士庶(集作庶/士非)罔不知歸(臣/)等幸侍軒墀親¶
承至訓抃躍之極實倍恒情望宣付史館謹奉狀陳賀¶
以聞¶
　　　賀西幸改期狀¶
<pb:KR4h0022_WYG_635-6a>¶
右(臣/)等今日面奉進止西幸有日般運已去仍聞京畿¶
百姓猶有未安儻來歲非熟下無所向(集作下/人無向)朕雖至¶
彼復有何情欲延期至來冬待㸔榖麥卿等商度以為¶
何似(臣/)等具奏洛陽城闕雖曰皇都至於宫苑之間制¶
度本狹然風土氣候不甚宜人陛下以萬姓為心萬姓¶
以陛下為命億兆所繫誠在聖躬聖躬若安何顧小小¶
陛下遂當宁動色再降徳音苟利於人朕何顧惜發言¶
惻隱感動神祗臣等幸聞至言不覺承睫聖恩愛育遂¶
<pb:KR4h0022_WYG_635-6b>¶
及於此又勑(臣/)等商量進來者湛恩至徳焉可使朝(臣/)¶
不知聖恩鴻名不可令史官無述(臣/)望宣聖㫖改用來¶
年十月幸西京仍望具将本狀遍示朝列并宣付史官¶
(臣/)等不勝感戴踴躍之至¶
　¶
　¶
　¶
　文苑英華巻六百三十五¶
