# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:56.574718
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷六百十二
<pb:KR4h0022_WYG_611-1a>¶
欽定四庫全書¶
　文苑英華卷六百十二　　宋　李昉等　編¶
　進祥瑞¶
　　齊王進白兎表一首¶
　　齊王進蒼烏表一首¶
　　齊王進赤雀表一首¶
　　為杭州刺史崔元将獻緑毛龜表一首¶
　　為司農卿宗晉卿進赤觜山鵲表一首¶
<pb:KR4h0022_WYG_611-1b>¶
　　為鳯閣侍郎進瑞牛一頭額上有萬字蒙賜馬一¶
　　　疋表一首¶
　　為鳯閣侍郎李元素進冬椹表一首¶
　　為留守奏慶山醴泉表一首¶
　　為留守奏羊乳麞表一首¶
　　為留守奏嘉禾表一首　進鬬羊表一首¶
　　為李北海作進芝草表一首¶
　　為楊州李長史作千秋節進毛龜表一首¶
<pb:KR4h0022_WYG_611-2a>¶
　　進文馬表一首　　　為崔中丞進白䑕表一首¶
　　廬州進嘉禾表一首　進異馬駒表一首¶
　　為太原李說尚書進白兎表一首¶
　　　齊王進白兎表　　　　　　庾　信¶
臣聞輿圗欲逺則玉虎晨鳴轍迹方開則銀麞入貢伏¶
惟陛下明明在上翼翼居尊徳動天闗威移地軸是以¶
風煙照燭毛羽禎祥史不絶書府無虗日臣受服元戎¶
用綏邉鄙轅門所届始次熊山前茅慮無乃獲白兎光¶
<pb:KR4h0022_WYG_611-2b>¶
鮮越雉色麗秦狐月徳符徴金精表瑞呈祥輿頌効異¶
披圖尊敬之迹既明應事之機斯兆臣之龔行實従陜¶
略瑞以素質彌雄西氣庶重承廟筭方事申威揜代偃¶
齊分韓裂趙不任鳬藻踴躍之情(云云/)¶
　　　齊王進蒼烏表　　　　　　前　人¶
臣某言臣聞飛南陽之雉尚闡霸圖下建章之鵠(一作/鶴)¶
猶調和氣况乃虞庭告瑞姬社呈祥咸髙識哺之心實¶
貴能知之性伏惟皇帝陛下徳教百姓孝刑(一作/刑於)四海¶
<pb:KR4h0022_WYG_611-3a>¶
攝提従紀天下文明是以東海輸禽乍改黔質西山度¶
羽或變蒼精臣去月三十日行到陜州獲大都督莫仁¶
回樂列稱於州射堂内見一蒼烏林薄囘翔循環不去¶
駐乗木之精轉司風之翼即召儀同某甲等同時觀見¶
斯實禮敬所覃孝慈之感理宜歸瑞秘圖書祥帝冊用¶
光至徳取效昇平無令赤鳯留止偏為瘞玉之歌𤣥鶴¶
徘徊獨擅衘珠之舞¶
　　　齊王進赤雀表　　　　　　前　人¶
<pb:KR4h0022_WYG_611-3b>¶
臣某言臣聞南陽雉飛尚論秦霸建章鵠(一作/鶴)下猶明¶
漢徳當今天不愛寳地必呈祥自應長樂觀符文昌啓¶
瑞伏惟皇帝欽明文思惟以劬勞成務厯象日月允釐¶
百工海水無波天星不動去四月十三日獲隴右符府¶
叅軍李暉牒稱戸屬秦州清水郡伯陽縣文谷林在家¶
庭獲一赤雀光同朱鳯色類丹烏降火飛精似入公車¶
之府流金成製若上凌雲之䑓謹按赤雀衘書止於酆¶
戸周之受命興乎此祥即事所觀同符合契實可圖形¶
<pb:KR4h0022_WYG_611-4a>¶
瑞譜書頌儒林事足成臺名堪紀號豈直(一作/有非)雲中太¶
守見赤心之奉主蓬莱童子知白環之報恩臣等預觀¶
休徴情廹恒慶不任鳬藻之至¶
　　　為杭州刺史雀元将獻緑毛龜表¶
　　　　　　　　　　　　　　　李　嶠¶
臣某言臣聞五氣殊方元龜列於𤣥武四靈異稟神蔡¶
逰於紫泉用能藏徃知来發祥祚聖大禹之永終天禄¶
文薦九疇隆姬之乃命帝庭兆言三吉永言秘寳録仔¶
<pb:KR4h0022_WYG_611-4b>¶
縑簡伏惟金輪聖神皇帝陛下藴靈沙刼屈道璿樞推正¶
覺而御彛倫𢎞大悲而撫群俗雲行雨施之澤下漏三¶
泉春生夏長之人曲成萬物恩洎草木恵覃飛走天澤¶
感氣而延和神靈應徳而呈瑞伏見所部錢塘縣人聶¶
幹於市内水中獲毛龜一枚脩尾長頭𤣥甲緑毳名掩¶
於楚宗状竒於靈繹雖六眸在首未足尚其禎祥五色¶
成文詎能齊其詭異伏叢蓍而自乆下蓮芳而暫出美¶
兼曠代休踰群祉謹按孫氏瑞應圖曰王者徳澤湛漬¶
<pb:KR4h0022_WYG_611-5a>¶
漁獵從時則靈龜出禮含文嘉曰内外之制各得其宜¶
則山澤出靈龜陛下觧網收罟𢎞天地之大德創制改¶
物窮帝王之能事冝其膺受冥貺克享珍符且益有十¶
朋表賢才之入用夀踰千祀彰聖歴之無彊嘉祉不召¶
而自臻乾象無祈而潜應臣謬當重寄親奉洪庥靈異爰¶
臻既駭於常觀忭舞胥屬實兼於恒品無任慶躍之至¶
　　　為司農卿宗晉卿進赤觜山鵲表¶
　　　　　　　　　　　　　　　前　人¶
<pb:KR4h0022_WYG_611-5b>¶
臣晉卿言昨於宿羽亭子園内捉得赤觜山鵲一枚其¶
鳥有三足中足有五指近人相託爪上有毛儀觀非常¶
精彩特異雖貌在禽類而名髙羽族鮮毛孕碧勁觜含¶
丹三足呈休與黔烏而比孝五指為瑞共白麟而同德¶
塡河未足方其美繞樹無以儷其珍故使緑衣翠襟羞¶
言辯恵藻翰錦臆憚稱竒偉將明天子之德遂入虞人之¶
羅自非睿感潜通禎符顯應豈能殊祥畢凑異物咸臻¶
曠千古而難逢超百王而獨異臣謬叅簮笏忝列葭莩¶
<pb:KR4h0022_WYG_611-6a>¶
忭躍之情實倍恒品無任喜慶之至謹奉表稱賀以聞¶
其山鵲謹随表同進¶
　　　為鳯閣李侍郎進瑞(一作/&KR0008;)牛一頭額上有萬字¶
　　　　蒙賜馬一匹表　　　　　前　人¶
臣某言臣昨輕率愚陋進瑞牛一頭今蒙恩賜良馬一¶
匹伏惟陛下道超萬古化穆三神故得天壤薦成幽明¶
歸奉植物動類變形質而呈休羽族毛羣革音容而表¶
貺萬為盈數化成於大武之元&KR0008;者粹文煥炳於純離¶
<pb:KR4h0022_WYG_611-6b>¶
之畜斯乃自天靈命曠代殊祥實上聖之元符在微臣¶
之何力猥蒙宸奨曲被皇慈移滅沒於帝閑降權竒於¶
御皁漢宫流赭遂出於玉臺軒后飛黄俯回於馳道(一/作)¶
(罄/室)豈直衣冠同羡固亦妻子相驚臣亦何人冒斯殊寵¶
惟當附茲驥尾希自勵於疲駑託此龍媒庶長承於驅¶
䇿無任悚戴之至謹奉表陳謝以聞¶
　　　為鳯閣侍郎李元素進冬椹表¶
　　　　　　　　　　　　　　　前　人¶
<pb:KR4h0022_WYG_611-7a>¶
臣某言聞京兆萬年縣大寧坊宅内有桑樹一株暮秋¶
生子初冬椹熟今謹取得專輙進奉伏惟陛下恵覃區¶
㝢仁洎草木故得神蠶之樹發秀於寒露之辰帝女之¶
林結實於繁霜之下出於萬年之界彰一人萬嵗之符¶
生自大寧之坊表群生大安之慶鴟鴞已革見夷貊之¶
懐音絲蠒行豐見府藏之逾實殊禎荐委絶貺仍臻凡¶
在含生孰不欣慶無任忭躍之至謹奉表陳賀以聞¶
　　　為留守作奏慶山醴泉表(武后/)張　說¶
<pb:KR4h0022_WYG_611-7b>¶
臣某言臣聞至徳洞微天鑒不逺休徴秘景時和則見¶
是知綿代曠厯慶牒祥經帝王有必感之符神靈無虚¶
出(集作/應)之瑞伏惟天冊金輪聖神皇帝陛下金鏡御天¶
璿衡考政欽若𤣥象𢎞濟蒼甿茂功将大造混成純化¶
與陽和俱扇朝百神之樂職宅萬國之歡心嘉氣内充¶
滛雨外息豈止摇風紀月之草列蒔於堦厨儀簫御籙¶
之禽相鳴於戸閣而已固有發禎厚載抽貺泉源表𤣥¶
徳之潜通顯黄祇之昭報臣去(集作/於)六月二十五日得¶
<pb:KR4h0022_WYG_611-8a>¶
所部萬年縣令鄭國忠状稱去六月十四日縣界霸陵¶
郷有慶山見醴泉出臣謹差司戸(集作/戸曹)叅軍孫履直對¶
山側(集作/中)百姓檢問得状其山平地湧㧞周回數里列¶
置三峯齊髙百仭山見之日天青如雲(集作天/晴無雲)異雷雨¶
(集作風/雲非)之遷徙非崖岸之騫震歘爾隆崇巍然葱欝阡¶
陌如舊草樹不移騐益地之祥圖知太乙之靈化山南¶
又有醴泉三道引注三池分流接潤連山對浦各深丈¶
餘廣百歩味色甘潔特異常泉比僊漿於軒后均愈疾¶
<pb:KR4h0022_WYG_611-8b>¶
於漢代臣按孫氏瑞應圖曰慶山者徳茂則生臣又按¶
白虎通曰醴泉者義泉也可以養老常出於京師禮斗¶
威儀曰人君乗土而王其政太平則醴泉湧潜潭(集無/潭字)¶
巴曰君臣和徳道度叶中則醴泉出臣竊以五行推之¶
六月土王神在未母之象也土為宫君之義也水為智¶
土為信(集作/仁)水伏於土臣之道也水相於金子之佐也¶
今土以月王而髙水従土制而静天意若曰母王君尊¶
良臣善相仁化致理徳茂時平之應也臣又以山為鎮¶
<pb:KR4h0022_WYG_611-9a>¶
國水實利人縣有萬年之名山得三仙之類此盖金契¶
(集作/輿)景福寳祚昌圖邦固不移之基君永無疆之夀自¶
永昌之後迄于(集作/於)茲辰地寳屢昇神山再聳未若連¶
巖結慶並泌䟽(英華作/疎非)甘群瑞同區二美齊舉髙視今¶
古(集作/古今)曽無擬議信可以紀元立號薦廟登郊彰賁億¶
齡愉衍萬宇臣厚司京尹忝寄㽞臺牧西土(集作/夏)之疲¶
人荷東蕃之餘寵㳺泳鴻露(集作/霈)震悚明神禧祉有歸¶
(集作神禧嘉/祉物感有歸)光啟茲部喜覩殊觀實百恒流踴躍一隅¶
<pb:KR4h0022_WYG_611-9b>¶
馳誠雙闕伏請宣付史館頒示朝廷無任鳬藻之至謹¶
遣某官進圖奉進¶
　　　為㽞守奏羊乳麞表(武后/)　　前　人¶
臣某言臣聞靈感無方每先時以見象神監(集作/鑒)不昩¶
必慿物以示人有徳著而休歸或祥来而事應伏惟天¶
䇿金輪聖神皇帝陛下端冕馭天舞干柔逺南越瑞貢¶
久通譯而歸仁西域竒山近随方而應聖臣今月(集作/日)¶
得所部萬年縣令鄭國忠状送新出慶山下羖牝羊乳¶
<pb:KR4h0022_WYG_611-10a>¶
麞麑一頭狎擾因依動息隨戀如生(集作/従)所産若素同¶
羣理有可嘉事無前例臣聞異物(集作竊/以異類)相育外方慕¶
化之徴野畜自馴荒服来王之兆必有逺夷觧辮歡心¶
百獸之庭獷俗懐音稽首三朝(集作稽/顙三乘)之㑹臣言可騐¶
翹足自期昔馬或生羊易占得人安之體犬時養彘天¶
鏡顯代康之文援此比蹤實為同貫况復晨飲醴浦夕¶
下靈山翳仙杏之竒花拾嘉禾之餘穂羊禎甚玉麞慶¶
踰(集作/如)銀晦朔未移祥符累集福應之盛今(集作/前)古未¶
<pb:KR4h0022_WYG_611-10b>¶
聞臣忝尹京都屢薦嘉瑞慶忭(集作/忭躍)之至兼倍恒流謹¶
差某官奉表隨進¶
　　　為㽞守奏嘉禾表(武后/)　　　前　人¶
臣某言臣聞天聽自人神和在徳代非乏瑞罕遇開(一/作)¶
(交/)泰之期福不虚徴必俟休明之主伏惟天冊金輪聖¶
神皇帝陛下仁覆萬靈孝理四海功莫(集作/罔)髙於尊祖¶
道莫大於配天嚴備郊禋崇肅宗祀秩百王之禮兼六¶
代之樂恩(集作/化)溢膠庠訓優更老政每先於帝籍役不¶
<pb:KR4h0022_WYG_611-11a>¶
紊(集作/奪)於農時嘉氣横㳺(集作/浮)祥風紛灑騰文煒色九¶
光連合於貞明逸輩殊倫(集作逸/輩殊輪)百寳駢滋於動植臣¶
今月日奉進㫖告望鳯臺慶山醴泉之瑞其日於山陵¶
東(三字集/作東山)栢城内得嘉禾一木臣初見衆苖亘壟香頴¶
垂秋嘉玩(集作/翫)䌓滋欲觀成粒左右無識折以呈臣異¶
其緑葉緩舒葱芒壁秀熟視竒状乃知嘉祥下則異畝¶
合莖上又同連雙穂昔雍熈之代政理之君雖導出應¶
時而生不擇地未有託根神域彰孝徳之能深吐秀夀¶
<pb:KR4h0022_WYG_611-11b>¶
宫助粢盛之豐潔此盖睿誠通感靈(集作/天)祐降祥中古¶
以来未覩斯美臣籍慶宗枝久沐星潢之潤躬持瑞穎¶
預奉天保之符忭恱之誠倍兼恒品¶
　　　進鬬羊表(𤣥宗/)　　　　　　前　人¶
臣某言臣聞勇士冠鷄武夫戴鶡推情舉類獲此鬬羊¶
逺生越嶲蓄情剛决敵不避强戰不顧死雖為微物志¶
不可挫伏惟陛下選良家於六郡求猛士於四方鳥無¶
遁材獸不藏伎如蒙効竒靈囿角力天塲却皷怒以作¶
<pb:KR4h0022_WYG_611-12a>¶
氣前躑躅以奮擊趹(古冘切/疾也)若奔雲之交觸碎如轉石之¶
相叩裂骨賭勝濺血争雄敢毅見而充冠鷙狠聞而擊¶
節冀将少助明主市駿骨揖怒蛙之意也若使羊能言¶
必将曰苦鬬不觧立有死者所賴(一作/願)至仁無殘量力¶
取勸焉臣縁損足未堪履地謹遣男附馬都尉垍謹詣¶
金闕(舊唐書/作明)門陳進輕冒宸嚴伏深戰越¶
　　　為李北海作進芝草表(𤣥宗/)　蕭頴士¶
臣某言臣聞郊祀盡敬粢盛豐潔則天降休祉地生靈¶
<pb:KR4h0022_WYG_611-12b>¶
芝大哉斯元和正氣有感而昭敷者爾古先哲后所由¶
盡心臣本郡道學講堂中梁有芝英産見六莖共本正¶
向堂門素色純净流輝棟宇臣遐考曩厯旁窺瑞牒多¶
矣至若神爵九枝青龍三幹菌蠢池籞葳㽔甸服猶復¶
登諸宗廟被以頌聲又况極道徳之至精鑠𤣥元之景¶
命超漢軼魏光圖掩牒之秘瑞伏惟開元天寳聖文神¶
武皇帝陛下大孝尊先𤣥功兆物奐清宫於群國驅赤¶
縣於仁夀天弗違而寳厯重昌瑞有荅而金莖(一作/英)特¶
<pb:KR4h0022_WYG_611-13a>¶
秀觀其審曲靣勢負隂抱陽當九月而生聿符陽數挺¶
六莖之表遥叶樂章昭聖祚於天長返皇風於古始加¶
之氷霰奪色緇塵不染迎曉日而相鮮與秋雲(一作/空)而¶
共潔雖復晨敷者五競爽於丹田嵗秀者三擢榮於𤣥¶
圃以兹視彼奚其瑣碎臣姓忝宗枝任叨藩首(一作/守)揚¶
吹萬之化預禀陶鈞聳倍百之情寧忘肺腑¶
　　　為楊州李長史作千秋節進毛龜表(𤣥宗/)¶
　　　　　　　　　　　　　　　前　人¶
<pb:KR4h0022_WYG_611-13b>¶
臣某言臣聞在昔上皇之御極也則𤣥化有助嘉祥必¶
臻故升中於天而四靈(一作/靈貺)是格若夫出洛登壇青文¶
丹甲之瑞王霸以降遼哉夐乎不可得而聞已然其緬¶
邈郊藪威夷簡牒與時而升降者亦徃徃而存未有含¶
道徳之純粹闡祖宗之休命俯視千載潜通百靈允符¶
秘祉若今之盛者也伏惟皇帝陛下至誠允迪懸觧自¶
衷神有契而斯輔道惟深而不測故錙銖繫表寤寐胥¶
庭七曜垂文則𤣥言(一作/元)焯叙千秋表節則緑錯来儀¶
<pb:KR4h0022_WYG_611-14a>¶
以今月某日所部江都縣崇虚觀講聖注道徳經於𤣥¶
元皇帝座隅有毛龜出見翠(一作/羣)毫金介爍日霏烟迹¶
殊生育来縁感召應陛下長靈之期符先聖谷神之妙¶
知来藏徃實見於兹休徴委集萬方幸甚手舞足蹈倍¶
百恒情無任喜恱之至謹奉表以聞¶
　　　進文馬表　　　　　　　　李　邕¶
臣某言臣聞禽獸殊祥卉木竒状自古者(疑/)也必有應¶
焉伏惟陛下徳合天地道通神明天地所以来神物所¶
<pb:KR4h0022_WYG_611-14b>¶
以見且麟者仁獸主仁者則呈馬者文身君文者即(一/作)¶
(則/)降曽是上叶尊號下報太平也觀夫豹蔚騰文龍章¶
助聖書籍所未載耳目所未聞即知非常之君必有非¶
常之物臣不勝忭躍欣慶之至謹遣某官馳表奉進以¶
聞臣某誠惶誠恐¶
　　　為崔中丞進白䑕表　　　　李　丹¶
臣某言以今月某日於所部宣城縣謝亭郷百姓姚徳¶
家獲白䑕一素毛毿然净若氷雪體貌閒暇異於其倫¶
<pb:KR4h0022_WYG_611-15a>¶
臣為(一作/謂)白者少隂之色也䑕者隂姦人之象也夫以¶
晝伏夜動之質穴社穿墉之姿而乃禀金方之正色投¶
籠檻以馴擾此盖小人革性之瑞西戎授首之符臣某¶
中謝臣又聞白虎白䑕皆金行之祥也且獸之大者莫¶
勇於虎獸之小者莫怯於䑕前志有之曰用之則如虎¶
不用則如䑕則虎之與䑕其類之極乎臣愚以為天之¶
意者又以䑕警陛下耳夫犬戎猾夏者乘金方沴氣也¶
陛下若臨之以律防之以時則雖强如虎将弱如䑕矣¶
<pb:KR4h0022_WYG_611-15b>¶
陛下若臨之失律防之後時則雖弱如䑕将强如虎矣¶
今犬戎未滅秋律始行伏願陛下鍳上天之炯誡納微¶
臣之芻詞考金行従革之儀徴虎䑕强弱之勢則當西¶
極月窟率来王矣况復蠢爾犬戎乎無任¶
　　　廬州進嘉禾表　　　　　　符　載¶
臣某言得廬州刺史裴靖状稱巢縣百姓唐海母喪廬¶
墓手自耕植以備祠祭無何於粟田之中輙産嘉禾一¶
本六穂一本五穂即時差録事叅軍朱寧丁寧考驗事¶
<pb:KR4h0022_WYG_611-16a>¶
状明白臣聞感天地者存乎誠通神明者極乎孝藴而¶
為精粹發而為禎祥上𤣥與之獻酬后土為之泄露故¶
使騰芳髙隴擢頴清秋冠九榖之英英増大田之藹藹¶
此皆陛下聖徳茂鴻化洽名教立風俗厚生人之内有¶
淳孝靈瑞之下有嘉禾邁風烈於前王奐丹青於唐史¶
不然何幽膂𤣥答其若是乎臣猥以純劣祗守風土宣¶
陛下之恩澤撫陛下之庶甿覩茲盛美光榮耳目不勝¶
歡忭踴躍之至¶
<pb:KR4h0022_WYG_611-16b>¶
　　　進異馬駒表　　　　　　　令狐楚¶
臣某言得當道征馬使穆林状稱忻州定襄縣王進封¶
村界去五月十二日夜孶化(一作/生)馬羣内異駒一疋白¶
騧文馬畫圖送到者臣謹差虞候辛峻専徃考驗并母¶
取到太原府而毛色變換與青騧色駝頭趺額紅鼻肉¶
駿尾上茸毛額帯星及旋肋骨左右各十八枝四蹄青¶
兩眼黒續得穆林状稱當生之夜羣馬皆嘶靈質炳然¶
休徴備矣臣某中謝臣聞馬之精也自天而降馬之功¶
<pb:KR4h0022_WYG_611-17a>¶
也行地無疆是以武藉其威文榮其徳謹按馬經云肋¶
數十六者行千里伏惟陛下握負圖之瑞惣服皁之靈¶
異物殊祥蔚然叢集臣觀前&KR2018;駒靈表挺特雄姿逸異¶
頸昻昻而鳯顧尾宛宛以蛇蟠信坤元之利貞誠太乙¶
之𤣥貺自将到府便麗于宫每飲以清池牧于芳草則¶
彌日翹立驅之不前及長風時来㣲雨新霽輙驤首奔¶
騁追之莫及臣某恒親省視専遣柔馴倘駿骨峯生竒¶
毛日就獲登華厩既備屬車逺齊飛兎之名上奉應龍¶
<pb:KR4h0022_WYG_611-17b>¶
之馭天下大慶微臣至願見今養飼至秋中即専進獻¶
伏惟陛下兼愛好竒想其風彩今謹圖畫随表上進伏¶
乞聖恩宣付史館俾此丕烈垂于無窮臣無任戰越之¶
至¶
　　　為太原李說尚書進白兎表(見六百四十/二卷進貢門)¶
　　　　　　　　　　　　　　前　人¶
　¶
　文苑英華卷六百十二¶
