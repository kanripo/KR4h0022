# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:07.014222
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷八百四十五
<pb:KR4h0022_WYG_844-1a>¶
欽定四庫全書¶
　文苑英華巻八百四十五　宋　孝昉等　編¶
　儒一¶
　　益州夫子廟碑一首¶
　　遂州長江縣先聖廟堂碑一首¶
　　　益州夫子廟碑　　　　　　王　勃¶
述夫帝車南指遁七曜扵中階華盖西臨藏五雲扵太¶
甲雖復星辰蕩越三元之軌躅可尋雷雨沸騰六氣之¶
<pb:KR4h0022_WYG_844-1b>¶
經綸有序然則撫銅渾而觀變化則萬象之動不足多¶
也握瑶鏡而臨事業則萬機之凑不足大也故知功有¶
所服龜龍不能謝鱗介之尊器有所歸江漢不能竊朝¶
宗之柄是以朱陽登而九有照紫泉清而萬物覩粤若¶
皇靈草昧風驪受河洛之圖帝象權輿雲鳳錫乾坤之¶
瑞髙辛堯舜氏沒大夏殷周氏作逹其變遂成天下之¶
文極其數遂定天下之象衣冠度律随鼎器而重光玉¶
帛謳歌反宗禋而大備洎乎三川失御九服蒙塵爼豆¶
<pb:KR4h0022_WYG_844-2a>¶
䘮而王澤竭鐘鼓衰而頌聲寢召陵髙㑹諸侯輕漢水¶
之威踐土同盟天子窘河陽之召三微制度乗戰道而¶
横流千載英華與王風而掃地大業不可以終䘮彛倫¶
不可以遂絶由是山河兆朕素王開受命之符天地氤¶
氲𤣥聖舉乗時之䇿興九圍之廢典振六合之頺綱有¶
道存焉斯文備矣夫子姓孔氏諱丘字仲尼魯國鄒人¶
也帝天乙之靈苖宋微子之洪緒自𤣥禽翦夏浮寳玉¶
扵南巢白馬朝周載旌旗扵北靣五仙神器琮璜髙列¶
<pb:KR4h0022_WYG_844-2b>¶
帝之榮三命雄圖鍾鼎冠承家之禮商丘誕睿下屬扵¶
防山泗水載靈遥馳扵汶上禮樂由其委輸人儀所以¶
來蘇排禍亂而搆乾元掃荒屯而樹真宰聖人之大業¶
也若乃承百王之丕運揔千聖之殊姿人靈昭有作之¶
期嶽瀆降非常之表珠衡玉斗徴象緯扵天經贙㨿龍¶
蹲集風雲扵地紀亦猶三階瞰月恒星知太紫之宫八¶
柱衝霄羣嶺辨中黄之宅聖人之至象也若乃順時而¶
動用晦而眀紆聖哲扵常師混波流扵不問太陽亭午¶
<pb:KR4h0022_WYG_844-3a>¶
收爝火扵丹衡(一作/欋)滄浪浮天控涓涔扵翠渚西周捧¶
&KR0209;仙公留紫氣之書東海摳衣郯子叙青雲之秩接輿¶
非聖詢去就扵狂歌童子何知屈炎凉扵詭問聖人之¶
降跡也若乃叅神揆訓錄道和倪辱太白扵中都絆乗¶
黄扵下邑湛無為之跡而衆務同并馳不言之化而羣¶
方取則雖復電旌(一作/旌旄)羽斾齊人張夹谷之威八佾三¶
雍桓氏逼公宫之制洎乎歴階而進宣武備而斬俳優¶
推義而行肅刑書而誅正夘用能使四方知罪争歸舊¶
<pb:KR4h0022_WYG_844-3b>¶
好之田三家變色願執陪臣之禮聖人之成務也若乃¶
乗機動用歴聘棲遑神經幽顯志大宇宙東西南北推¶
心扵暴亂之朝恭儉温良授手扵危亡之國道之將行¶
也命道之將廢也命歸齊去魯發浩歎扵衰周厄宋圍¶
陳奏悲歌扵下蔡聖人之救時也若乃筐篚六藝笙簧¶
五典折旋洙泗之間探賾唐虞之際三千弟子攀睿化¶
而升堂七十門人奉洪規而入室從周定禮憲章知損¶
益之源反魯裁詩雅頌得絃歌之音備物而存道下學¶
<pb:KR4h0022_WYG_844-4a>¶
而上逹援神叙教降赤製扵南宫運斗陳經動𤣥符扵¶
北洛聖人之立教也若乃觀象設教法三百八十四爻¶
四十有九窮神知化應萬二千五百(周易作萬有一/千五百二十)五¶
十有五成變化而行鬼神觀隂陽而倚天地以鼔天下¶
之動以定天下之疑索衆妙扵重𤣥纂羣微扵太素聖¶
人之讃易也若乃靈襟不測睿視無涯石砮昭集隼之¶
庭土缶驗羵羊之井稽山南望識皓骨扵封禺蠡澤東¶
浮考丹萍扵夢渚麟圖鑒逺金編題佐漢之符鳳徳鈎¶
<pb:KR4h0022_WYG_844-4b>¶
深玉䇿筮亡秦之兆聖人之觀化也時義逺矣能事畢¶
矣然後拂衣方外脱屣人間奠楹興夕夢之災負杖起¶
晨歌之跡撓虹梁扵大厦物莫能宗(一作/文)摧日觀扵魯¶
丘吾將安仰明均兩曜不能遷代謝之期序合四時不¶
能革盈虚之數適来夫子時也適去夫子順也為而不¶
有用九五而長驅成而勿居撫雲霓而髙視聖人之應¶
化也自四教逺而微言絶十哲䘮而大義乖九師争大¶
易之門五傳裂春秋之輻六體分扵楚晉四始𣲖扵齊¶
<pb:KR4h0022_WYG_844-5a>¶
韓淹中之妙鍵不追稷下之髙風代起百家騰躍攀戸¶
牖而同歸萬匹驅馳仰陶鈞而共貫猶使絲簧金石長¶
懸闕里之堂荆棘蓬蒿不入昌平之墓聖人之遺風也¶
遵揚十聖光被六虚乗素履而保安貞垂黄裳而獲元¶
吉故能貴而無位履端扵太極之初髙而無名布政扵¶
皇王之首千秋所不能易百代所不能移萬乗資以興¶
衰四海由其輕重雖復質文交映瞻禴祀而長存金火¶
逓遷奉琴書而罔絶(一作/綱紀)盖易曰觀乎人文以化成天¶
<pb:KR4h0022_WYG_844-5b>¶
下又云聖人以神道設教而萬物服焉豈古之聰明睿¶
智神武而不殺者夫國家襲宇宙之淳精據明靈之寳¶
位髙祖武皇帝以黄旗問罪仗金䇿以勞華夷太宗文¶
武皇帝以朱翟承天穆玉衡而正區宇皇上宣祖宗之¶
累洽奉文武之重光稽厯數而坐明堂陳禮容而謁太¶
廟八神齊饗停旒太史之宫六辨同和駐蹕華胥之野¶
文物隠地聲名動天樂繁九俗禮盛三古冠帯混幷之¶
所書軌八絃(疑作/紘)閭閻兼匝之鄉煙火四極竭河追日¶
<pb:KR4h0022_WYG_844-6a>¶
夸父力盡扵楹間越海陵山豎亥塗窮扵廡下薰腴廣¶
被景貺潜周乾象著而常文清坤靈滋而衆寳用溢金¶
膏扵紫洞雨露均華栖玉燭扵𤣥都風雷順軌丹蓂翠¶
菌藻繪軒庭鳳彩龍姿激揚池御殊徵肸蠁不召而自¶
至茂祉昭彰無幽而不洽雖復帝臣南靣降衢室而無¶
為岱畎東臨陟名山而有事靈命不可以辭也大典不¶
可以推也由是六戎宵警横紫殿而摐金五校晨驅蹴¶
𤣥雲而噴玉星羅海運嶽鎮川渟登碧墠而㑹神祇御¶
<pb:KR4h0022_WYG_844-6b>¶
𤣥壇而禮天地金箱玉冊益睿筭扵無疆玳檢銀繩署¶
靈機扵不竭功既成矣道既貞矣歴先王之舊國懐列¶
聖之遺塵翔赤驥而下雲亭吟翠虬而望鄒魯泗濵休¶
駕杳疑汾水之陽尼岫凝鑾暫似銅(疑作/峒)山之典廼下¶
詔曰可追贈太師託鹽梅扵異代鼎路生光寄舟楫扵¶
同時泉塗改照咸亨元年又下詔曰宣尼有縱自天體¶
膺上哲合兩儀之簡易為億載之師表顧唯&KR0230;廟義在¶
欽崇如聞諸州縣孔子廟堂及學館有破壊并向来未¶
<pb:KR4h0022_WYG_844-7a>¶
造生徒無肄業之所先師闕奠祭之儀久致飄零深非¶
敬本冝令諸州縣官司速加營葺九隴(一作/成都)縣學廟堂¶
者大唐龍朔三年鄉人之所建也爾其州分化鳥境狥¶
蹲鴟羸(疑/)錦室扵中區託銅梁扵古地玉輪斜界神龍¶
蟠沮澤之雲石鏡遥臨寳牒祕(一作/馬蹀)禺山之影天帝㑹¶
昌之國上照乾維英靈秀山之鄉傍清地絡庠序由其¶
紏合纓弁所以㑹同文翁之景化不渝智士之風猷自¶
逺扵是䨇川舊老攀帝奬而翹心三蜀名儒想成均而¶
<pb:KR4h0022_WYG_844-7b>¶
變色探周規扵舊宅詢漢制扵新(一作/成)都開基扵四㑹¶
之躔授矩扵三農之隙土階無級就擊壤扵新懽茅茨¶
不剪易橧巢扵故事莊壇文杏即架椽欒夹(一作/樊)谷幽¶
蘭爰䟽戸牖儀形莞爾似聞沂水之歌列侍誾如若奉¶
農山之對緇帷曉闢横組帯扵西河絳帳宵懸聚青襟¶
扵北海雖秋禮冬詩之化巳洽扵齊人而宣風觀俗之¶
規實歸扵上宰銀青光禄大夫譙國公諱崇義大武皇¶
帝之支孫河間大王之長子髙秋九月振玉贙扵唐丘¶
<pb:KR4h0022_WYG_844-8a>¶
寳算千齡躍璇虯扵大渚我國家靈命東朝抗裘冕之¶
尊宗子維城南靣襲軒裳之重析𤣥元之(一有/𦙍字)緒擁朱¶
虚之(一有/禄字)位拜玉節扵秦京輝金璋扵蜀郡𤣥機應物¶
潜銷水怪之災丹筆申寃俯絶山精之訟魏文侯之擁¶
篲道在而謙尊董相國之垂帷風行而俗易司馬宇文¶
公諱純河南洛陽人也皇根帝緒列五鼎扵三朝青鎻¶
丹梯(一作/墀)跨千尋(一作/種)扵十紀仲舉澄清之轡未極夷¶
塗士元卿相之材先登(一作/猶先)上佐氷壺精鑒遥清玉壘¶
<pb:KR4h0022_WYG_844-8b>¶
之郊霜鏡懸明下映金城之城縣令柳公諱明字太易¶
河東人也梁岳之英長河之靈沭雲漢之粹精(一作/精粹)荷¶
天衢之元亨旌旗赫弈扵中古珪組陸離扵下葉鳳巖¶
抽律擢層秀扵龍門驪穴騰姿吐榮光扵貝闕自朱絲¶
就列光膺令宰之榮墨綬馳芬髙踐郎官之右仙鳬旦¶
舉影入銅章乳翟朝飛聲含玉軫臨卭客位自髙文雅¶
之庭彭澤賔門猶主壺觴之境曠懐足以御物長策足¶
以服人重泉之惠訓大行單父之謳謡遂逺猶為夏絃¶
<pb:KR4h0022_WYG_844-9a>¶
春誦俗化之樞機西序東膠政刑之根本上祗朝憲下¶
奉藩維爰搜複廟之儀載闡重欄(疑作/櫩)之制三門四表¶
燠(疑作/煥)矣惟新十(一作/上)哲宗師肅焉如在將使圓冠方¶
領再行鄒魯之風鋭氣英聲一變賔(疑作/賨)渝之俗扵是¶
侍郎幽思摛鳳藻扵&KR0347;林丞相髙材排鳳姿扵璧沼遺¶
榮處士開簾詮孝悌之機頌徳賢臣持節聽中和之樂¶
其為政也可久其為志也可大方當變化台極儀刑萬¶
宇豈徒偃仰聽事風教一同而巳哉勃㓜乏逸才少有¶
<pb:KR4h0022_WYG_844-9b>¶
竒志虚舟獨泛乗學海之波瀾直轡髙驅踐詞塲之閫¶
閾觀質文之否㤗衆矣考聖賢之去就多矣自生人以¶
来未有如夫子者也嗟呼今古代絶江湖路逺恨不得¶
親承妙㫖攝齊扵㳺夏之間躬奉徳音攘袂扵天人之¶
際撫身名而永悼瞻棟宇而長懐嗚呼哀哉敢為銘曰¶
五帝既沒三王不歸天地震動隂陽亂飛山崩海竭月¶
缺星圍禮樂無主宗禋遂微(其/一)大哉神聖與時迴博(疑/作)¶
(薄/)應運而生繼天而作龍躍浩蕩鵬飛寥廓奄有人宗¶
<pb:KR4h0022_WYG_844-10a>¶
遂荒天爵(其/二)尼山降彩泗濵騰氣志匡六合神經萬類¶
夹谷登庸中都歴試睿情貫一𤣥猷絶四(其/三)栖遑教跡¶
寂寞河圖違齊出宋歴楚辭吳風衰俗毁禮去朝無麟¶
書巳巻鳳徳終孤(其/四)杳杳靈命茫茫天秩吾道難衍斯¶
文易失式宣六藝財成四術虚徃實歸外堂内室&KR0008;邈¶
矣能仁悠㢤化主力制羣辟權傾終古陸離彩粲蟬聮¶
茅土陟海輕河登山小魯(其/六)皇家載造神風四極檢玉¶
題祥龜金署徳聿懐聖跡同亨天則廼春(疑作/眷)台庭爰¶
<pb:KR4h0022_WYG_844-10b>¶
昇衮職(其/七)玉津同𣲖金堤茂版智士髙風文翁澤逺甿¶
淳壤沃聲和俗愿載啓仁祠遂光儒苑(其/八)沉沉壼奥肅¶
肅扃除靈儀若在侍列(一作/列侍)如初槐新市宻杏古壇踈¶
楹疑置奠壁似藏書(其/九)泛泛寰中悠悠天下徇名則衆¶
知音盖寡碝石叅瓊迷風亂雅仲尼既沒夫何為者(其/十)¶
　　　遂州長江縣先聖孔子廟堂碑　楊烱¶
法象莫大扵天地變通莫大乎四時懸象著明莫大乎¶
日月備物致用莫大乎聖人夫子諱丘字仲尼魯國鄒¶
<pb:KR4h0022_WYG_844-11a>¶
人也龜龍負䜟帝鴻驅八翼之軒魚鳥呈文天乙降三¶
分之璧五十二戰權輿驟帝之都(一作/基)二十七征草昧¶
馳王之業平域中之禍亂掃天下之䖍劉以盛徳大業¶
之尊當開階立燧之重及其山崩海竭日薄星迴厯數¶
不還謳謡遂逺元子賔周而建國二王之車服可尋上¶
卿翼宋而承家三命之衣冠再襲是故隂陽混合洩符¶
瑞扵平鄉宇宙氤氲灑休徴扵闕里龍峻而龜背月角¶
而雷聲有軒帝之殊姿有殷王之異表山開遁甲尼丘¶
<pb:KR4h0022_WYG_844-11b>¶
落扵紫垣星掌巫咸鈎鈐墜扵蒼陸净光童子来遊震¶
(一作/姬)旦之郊乾象明靈(一作/虚)俯下庖犧之國十五而志¶
學三十而有成申下問扵伯陽屈帝師扵郯子天為木¶
鐸九州知發號之期吾豈匏𤓰一國有来蘇之望常(疑/作)¶
(嘗/)登委吏稍踐中都天下可臨諸侯取則以之禮而國¶
定司空之官以成禮以之義而國平司冦之官以成義¶
掌山林扵夏典物得其生聽訟獄扵秋官人忘其死大¶
夫亂法仍行兩觀之誅陪臣執權即問三雍之罪强公¶
<pb:KR4h0022_WYG_844-12a>¶
室而(集無/此字)弱私家叙君臣而(集無/此字)明長㓜用能使犧牲¶
秬鬯不登闤闠之庭羽㦸旌旄不列壇場之位當是時¶
也三光薄蝕九土分崩夷狄有君中華無主(集作/禮)周京¶
赫赫成康之至教蔑聞魯國巖巖賢聖之餘風可墜河¶
圖未出吾道不行周流八方經營四海治(集作/政)亂運也¶
窮通命也荷天下之至聖仍逄盗跖之軍仗天下之至¶
和猶有匡人之逼徳生扵我樂天命而何憂文不在兹¶
臨大難而無懼使仁者必信安有伯夷使智者必行安¶
<pb:KR4h0022_WYG_844-12b>¶
有王子豈三千擊水牛蹄不能鼔横海之鱗九萬摶風¶
鷄羽不能扇垂天之翼然後上不臣天子下不事諸侯¶
乗殷之輅服周之冕或屈伸於季孟之間或動静扵魚¶
龍之際下學而上逹將聖而多能博而無名信而好古¶
察殷周之禮樂損益可知觀杞宋之文章賢才不足數¶
年學易㐲羲龍馬之圖三月聞韶嬀帝鳳凰之典信在¶
(集作/存)乎徳術(集作/行非)數貫於神明(集作/四時)意見乎時制作侔¶
扵造化巳所不欲則一言可以終身人之莫違則一言¶
<pb:KR4h0022_WYG_844-13a>¶
可以亡國惡鄭衛之亂雅樂惡利口之覆邦家榮辱定¶
扵樞機褒貶存乎簡牘精誠宻召北門(集作/辰)開紫掖之¶
星福應全来中極敷𤣥雲(集作涌/之𤣥象)之氣乃若知幽明之¶
故見天地之心有感而遂通不行而克至年當甲子潜¶
知起漢之萌運(集作/音)叶宫啇預察亡秦之兆星移大火¶
追責天司月入陽街(集作/純陽)無勞(集作/行無)兩備季桓子羵羊¶
之井推木石之禎祥陳惠公集隼之庭驗蠻夷之貢賦¶
然後歴三辰而玉歩照四極而金聲坐扵緇帷之林浮¶
<pb:KR4h0022_WYG_844-13b>¶
扵亶州之海門生七十仰天路以無階弟子三千望宫¶
墻而不入哲人之能事畢矣先王之至徳行矣配乎二¶
象不能遷必至之期叅乎兩曜不能稽有(集作/有非)常之動¶
南逰楚國遂聞衰鳳之歌西狩魯郊獨下傷麟之泣夫¶
子周靈王二十一年冬十月庚子生至魯哀公十有六¶
年夏四月已丑卒凡享年七十二于今一千餘嵗㤗山¶
頺而梁木壊微言絶而大義乖傳饗祀扵百家奉琴書¶
扵十代秦始皇見登床之識(集作/識)始亂衣裳魯恭王看¶
<pb:KR4h0022_WYG_844-14a>¶
壊壁之書猶聞絲竹漢圖起扵六千日賜金之禮載優¶
魏徳行扵五千年刻石之風未冺述文(集作/序字)武者皆憲¶
章扵聖人修學校(集有/書字)者僉折衷扵夫子自革(集作/韋)鞲¶
玉歴毳幕瑶圖皇天無皁白之徴戎狄起豺狼之釁摧¶
六律絶笙竽塞師(集作/瞽)曠之耳天下之人廢其聽矣散¶
五彩滅文章膠離朱之目天下之人黜其明矣我髙祖¶
神堯皇帝因三靈之寳厯藉萬國之歡心風起北方月¶
行中道削平宇宙(集作/雷雨)戢干戈扵羊馬之年彈壓華夷¶
<pb:KR4h0022_WYG_844-14b>¶
照文物扵龍蛇之代太宗文武聖皇帝昇瑶壇扵曲洛¶
受玉版扵平河經天緯地盪海夷嶽坐𤣥宫而宻轉紫¶
微光帝宅之尊戴黄屋以(一作/而)深居赤縣列(一作/襲)神州¶
之貴今上天無私覆道不虚行馭六氣而平太階乗八¶
風而制羣動星連月合層臺而有觀羽之勞海(一作/日)晏¶
河移直茟有書祥之倦封太山而禪梁甫千載同歸敞¶
衢室而築明堂百靈咸秩雲行雨施品物流形天尊地¶
卑乾坤定矣若乃虞夏啇周之禮考正朔而三遷東南¶
<pb:KR4h0022_WYG_844-15a>¶
西北之人混風聲而一變環林拂日映髙栁而對扶桑¶
圓海澄天走鯤池而㴠象浦粤以乾封元(一作/三非)年有詔¶
追贈夫子為太師咸亨元年又詔州縣官司營葺學廟¶
慿風雲扵異代照日月扵殊途死者有知歿而無朽如¶
綸如綍大君扵號令之嚴匪朴匪雕上宰極司存之敬¶
長江令楊公𢎞農華隂人也即華山公之孫大將軍之¶
子朱宫帶地明河一葦之西黄闕中天神嶽千花之北¶
山川壯麗扵區宇人物繁多扵海内齊九龍而闊歩一¶
<pb:KR4h0022_WYG_844-15b>¶
門鍾豹變之榮襲五公而長驅四代赫蟬聫之祉出忠¶
入孝誕秀興賢冠盖城邑池臺鐘鼔英靈輻凑鏘鏘萬¶
玉之門嘉瑞駢羅濟濟千金之子是故北方多士太一¶
壯其(集作一/壯表乎)魁梧南國仙人中書偉其端雅椅桐可仰¶
丹漆兼(集作/重)施照明月扵胸懐吐清風扵襟袖臧武仲¶
之智卞莊子之勇(集作/法)可以為大臣矣韓尚書之臨八¶
座發跡下邳卓太尉之踐三階來從宻縣自操刃入仕¶
聞魯邑之絃聲解劒分司察豐城之寳氣汝隂徐令大¶
<pb:KR4h0022_WYG_844-16a>¶
號無䨇河内王君時稱未有飛雪千里不能改松栢之¶
心名都十城不能動夷齊之行先是殊方暴客常(集作/&KR0106;)¶
嚴鉅野之兵絶磴奸豪每縱潢池之虣(集作/虐)數州常以¶
為(集作/久)弊歴政所不能移行人為之聚衆(集作/扸疑)耕父由¶
其釋耒公英謀獨斷鋭氣無前奮一劔而戮元兇馳單車¶
而躡遺噍道旁牛馬並屬羅衡縣内神明皆稱傳琰若¶
乃山林猛獸動星象而垂文江漢貙甿(集作/毗)鼓風飈而¶
作愾城門六閉未防虞吏之災都市三言終有三君之¶
<pb:KR4h0022_WYG_844-16b>¶
暴公雄心裂眥壯髪衝冠按東海之金刀飛北斗之石¶
箭岡巒不擾有符劉孟之城坑穽無虞更似童君之邑¶
自非愛人猶子視物如傷豈能躬斬兇渠親除災害與¶
夫赤䋲不用道被扵瑕丘桴鼓希聞化移扵京洛可同¶
年語哉然後示之以禮儀陳之以庠序興役鳩工(集無/此句)¶
慿三時之閒暇薄賦輕徭視(集作/&KR1226;)四野之川原依城負¶
峽青泥險磴斜連白馬之闗赤岸長波逺注黄牛之(夾/)¶
懸四刀而開益部照參伐扵天光賦三錯而闢梁州(集/作)¶
<pb:KR4h0022_WYG_844-17a>¶
(長/江)絶岷(集作/㞶)嶓扵地徳背山臨水掩全蜀之膏腴望月¶
占星採公宫之法度丹墻數仞吐納雲霞椽柱三間蔽¶
虧風雨瑠璃曉闢東宫雀目之忩玳瑁朝懸西漢虵鱗¶
之桷圖光芒扵北斗聖質猶生赫符彩扵連珠宏姿可¶
想至扵月衡月凖山額山庭偘偘星文堂堂日角莫不¶
向之如在疑逰北上之山望之儼然似瞩東流之水博¶
士助教某等西州聞望南國英靈駭飛兎扵文場躍雕¶
龍扵茟海楊雄博識神逰象繫之端李洽幽通思入璣¶
<pb:KR4h0022_WYG_844-17b>¶
衡之表每至韶光令月朱鳥乗春爽氣髙天𤣥龜送厯¶
瓊籩玉豆中堂奉先聖之儀石磬金鐘南靣習諸侯之¶
禮華陽曽子鼓箧来逰蜀國顔子摳衣請學絃歌在側¶
(集作/聽)還昇武騎之臺禮樂居前重覩文翁之室祁祁茂¶
徳濟濟時英聖人千載之風儒者一都之㑹丞主簿尉¶
某等青田戒露望華盖而長鳴緑地生風下仙閣(一作/閭)¶
而直轡大夫貞節還居内史之丞文學明誠(集作/經)猶(集/作)¶
(盡/)歴南昌之尉鄉望姓名等王孫獵騎騁原隰之盤逰¶
<pb:KR4h0022_WYG_844-18a>¶
公子文鋒叙江山之體勢符偉明以都官謝職逄有道¶
而相推趙元叔以郡吏從班見司徒而不拜僉以鄉閭¶
少事風月多懐命童子扵雲臺就門人扵相圃冬禮春¶
詩之化再造䨇川淹中稷下之風一匡二(集作/三)蜀若夫¶
平南壯烈沉流水扵裁碑逐北勲庸(集作/元勲)登燕山而刻¶
頌庾太尉新亭之墓尚有黄金鄭康成通徳之門猶存¶
白瓦况乎功苞大象績被蒼生豈使銘典闕如音塵不¶
嗣是則(集作/用)雕墻峻宇列冠盖扵宜城塞陌填街考春¶
<pb:KR4h0022_WYG_844-18b>¶
秋扵太學小子狂簡不知所以裁之夫子之文章今可¶
得言也詞曰¶
西崑玉闕南海金堂惟愡惟恍一隂一陽三辰赫赫九¶
土茫茫太極天帝神州地皇驪連上古混沌中央降及¶
軒頊終扵夏商四時玉斗五緯珠囊聖徳千載淳風八¶
荒天開赤籙日照青光識叶金匱兵符玉璜化隆文武¶
澤盛(集作/仞)成康天子穆穆諸侯皇皇春秋代謝宗社危¶
亡帝典無(集作/垂)象人倫不綱山河命徳天地興祥禮樂¶
<pb:KR4h0022_WYG_844-19a>¶
三變文明一匡原承少典祚啓成湯吹律丹鳳御符(一/作)¶
(鈎/)白狼三仁去國再命循墻不有積善其何以昌降靈¶
鄒邑誕哲平鄉月角摛彩星鈐吐芒文行忠信恭儉温¶
良或黙或語能柔能剛學而不厭師亦何常通禮明徳¶
尊賢毁方古之君子昔者明王道叶公旦神交帝唐攝¶
官從事服冕端章示之以徳臨之以莊澤如春雨威若¶
秋霜男女斯别尊卑克彰時逄版蕩運属悽遑入齊損¶
味居陳絶糧登山極目臨水倘佯無道斯隠捨之則藏¶
<pb:KR4h0022_WYG_844-19b>¶
季孫大賚敬叔揄揚問官郯子受樂師襄神明叶賛雅¶
頌鏗鏘紫麟遥集丹烏逺翔生靈水火家國舟航功符¶
日用徳叶天長倐嗟崩嶽奄歎摧梁昧昧神道悠悠彼¶
蒼書開懐宅䜟識(集作/發)登床與代輕重因時弛張氊裘¶
黼黻沙漠壇塲璣衡慘&KR0008;載籍膏肓汾河水白晉野星¶
黄軒電臨斗殷雷(集作/雲)入房九圍臣妾八極城隍東序¶
西序上庠下庠粤惟銅墨實號金箱(集作/相)靈山地輔徳¶
水天潢芝蘭秀出羔鴈成行玉匣孤劒瑶臺驌驦懲奸¶
<pb:KR4h0022_WYG_844-20a>¶
揺(集作/挫是)右濟猛移蝗風傳積石道被滄浪絲言涣汗經¶
葺相望夏井蓮植秋窗桂芳綉楹文琰綺綴明璫四注¶
飛閣三休歩廊禮行釋菜敬盡明薌圖非有若地異空¶
桑伏羲書契女媧笙簧匏土金石珪琮璧璋髙門程鄭¶
碩學王楊威儀秩秩宫徴瑲瑲山棲烏(集作/弔)鳥氷宿鴛¶
鴦蜀門荷㦸江津濫觴落星髙堰明月回塘丹碑不朽¶
清廟無疆¶
　¶
<pb:KR4h0022_WYG_844-20b>¶
　¶
　¶
　¶
　¶
　¶
　¶
　¶
　文苑英華卷八百四十五¶
