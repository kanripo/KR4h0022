# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:06.670687
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷八百三十八
<pb:KR4h0022_WYG_837-1a>¶
欽定四庫全書¶
　文苑英華卷八百三十八　宋　李昉等　編¶
　后妃哀冊文下¶
　　恭皇后哀冊文一首¶
　　承天皇后哀冊文一首¶
　　貞懿皇后哀冊文一首¶
　　元獻皇太后哀冊文一首¶
　　章敬皇后哀冊文一首¶
<pb:KR4h0022_WYG_837-1b>¶
　　昭徳皇后哀冊文一首¶
　　懿安皇太后哀冊文一首¶
　　　恭皇后哀冊文　　　　　　韋良嗣¶
維開元二十八年嵗次庚辰月朔日寧皇后元氏薨于¶
西京之第旋窆于某塋天未忘釁相次徂落其明嵗十¶
一月二十四日王薨在殯制冊為讓皇帝且有後命追¶
諡妃為恭皇后盖以王有讓統之寔而妃有恭徳之美¶
所以考行追崇皆聖皇天倫篤愛有光於古先者也粤¶
<pb:KR4h0022_WYG_837-2a>¶
天寳元年五月乙巳朔十七日庚申將遷祔于恵陵王¶
薨及葬凡為七月天子之禮也命侍臣叙以書冊其詞¶
曰¶
皇矣有熊處于𤣥宫衣冠所在祗𦙍無窮以武而興復¶
于土中以文始大元氣比崇禮侔周恪慶漸柔風展我¶
邦媛倫昭有融至静委和如天克令莫莫中谷夭夭作¶
詠黄繶尊容素紗増映鍳圖閱火隂儀壼政帝寵元昆¶
妃承累命降家人之禮擬隂安之盛(漢書文紀隂/安侯髙帝㛐)鵲巢¶
<pb:KR4h0022_WYG_837-2b>¶
化行人倫以正貳(一作/或)幾望於終古故守冲而益敬祥¶
開夢兆服媚蘭蓀女延湯邑男受推恩緑車齊軫綵㦸¶
盈門各禀柔訓常貽話言天授戩榖無非播諦歸賵事¶
㐫毁䑓成沴圓月忽蝕朝雲亦霽滅綵韶陽收華邸第¶
嗚呼哀哉魯宫未考漢門處哀帝以讓而追諡后從夫¶
而永陪䄖翬(一作/翬䄖)蹔舉璋瓉誰開用小君之備物怨吾¶
王之不来嗚呼哀哉娥輪半上蜃輅將移逗(一作/追)䨇旐¶
兮遲遲卷六衣兮披披青門一别兮不駐素滻既濟兮¶
<pb:KR4h0022_WYG_837-3a>¶
相隨入長陵之松栢顧漢苑兮參差司馬門兮罍罍恭¶
后墳兮在斯嗚呼哀哉¶
　　　承天皇后哀冊文　　　　　楊　炎¶
維大厯三年嵗次景午四月乙未朔五日庚子故齊王¶
諡曰承天皇帝妃張氏諡曰恭順皇后天寳末賊臣搆¶
難王從二聖南幸成都自武功定䇿禁中扈先帝於靈¶
武以是年八月薨于行在今上錄功追逺詔諡鴻名以¶
大厯三年六月遷座于咸陽禮也雲翿宿懸天鷄空嚮¶
<pb:KR4h0022_WYG_837-3b>¶
(一作/響)建翠鳳以䨇引度蒼龍以(一作/而)長徃皇帝慟極天¶
倫齊於開舘望桂輿之蕭颯撫蘭䑓之腸(一作/傷)斷爰詔¶
近臣遺音是纂其詞曰¶
皇國氛氲麗于天文本枝百代連(一作/聨)華千載維王斯¶
㑹其祥則大祖武之烈宗文之配令徳純粹温恭慈愛¶
和必有莭動而無悔持盈以冲明道若昧金玉是飾皷¶
鍾于外伊昔慶衍維皇握圗天孫載弄甲觀晨趨善問¶
居講嚴師服儒瓊林秋實寳蕚晴敷皇用錫土苴茅剖¶
<pb:KR4h0022_WYG_837-4a>¶
符大邦之幹滄海之隅遥分朱邸近植青梧愛鍾嘉恵¶
寵被宸渥從侍寢門觀風太學禮聞齒讓聴辨聲樂歴¶
運中否災鯨搆昏初避夷狄(一作帝/初避狄)聖有昌言王叶羣¶
議天廻乗轅適于硭碭之野進于閶闔之門雲趨北河¶
電掃中原方從廟告言守藩垣忽川逝于東海怨夜長¶
于西園嗚呼哀哉志業見於屯蒙勲名留於天壤成宗¶
禋之有聖(一作/歸)悲歡愛之易喪獨精聚而䰟逰奉君親¶
以長徃展我邦媛徳容可仰魯舘而家齊風是長翟拜¶
<pb:KR4h0022_WYG_837-4b>¶
三月軿歸百兩豈鳳吹之有行(一作/有歸)而虹銷之無像嗚¶
呼哀哉帝念伊始晬容生憂傷桂絆之幽蠧望山河之¶
林邱觧劔龍(一作/龍劔)而追慟燭鴻徽以𡨕捜駕之輅旗服¶
以冕裘儼千官於天衛(一作/衢)將合祔而從周嗚呼哀哉¶
笳皷宵陳河山曉發地坱乾(一作/北)兮聲逺天空同兮影¶
沒入幽隧之穹林伏盤原之宫闕嗚呼哀哉考至公與¶
至性見為子兮為臣臨難不忘其社稷感時思致於君¶
親短而非病逝豈同塵惟徳名與盛典可觀法以求仁¶
<pb:KR4h0022_WYG_837-5a>¶
嗚呼哀哉¶
　　　貞懿皇后哀冊文　　　　　常　衮¶
維大歴十年嵗次(集本文/粹作在)辛夘十月辛酉朔七日丁夘¶
(舊唐書文粹/作六日景寅)貴妃獨孤氏薨粤明日追諡曰貞懿皇后¶
殯于内殿之西階十三年十月癸酉(唐書文粹如此是/英華及大詔令作)¶
(六月十七/日癸酉非)乃命攝大尉銀青光禄大夫守門下侍郎同¶
中書門下平章事河内郡開國公常衮持莭冊命以其¶
月(英華唐書文粹如此是惟大/詔令作其年十月癸酉朔)二十五日丁酉遷座于¶
<pb:KR4h0022_WYG_837-5b>¶
藏陵禮也素紗列位黼帟周庭輅升玉綴軒缺珠櫺(唐/書)¶
(集粹/作攎)皇帝悼鸞掖以追懐感麟趾(唐書/作迹)而増慟備百禮¶
以殷遣命六宫而哀送宗祝薦告司儀降收爰詔侍臣¶
紀垂鴻休其詞曰¶
祚祉悠乆寵靈誕受元魏藩戚周隋帝后五侯迭興七¶
貴居右肇啓皇運光膺文母纉女是因以綱大倫生知¶
隂教育我蒸人瑞雲呈彩瑶星降神聦明睿知婉麗貞¶
仁惟昔天鑒娉(唐書文/粹作捜)求才淑龍徳在田葛覃于谷周¶
<pb:KR4h0022_WYG_837-6a>¶
姜胥宇漢后推轂王業惟艱嬪風已穆繼文傳聖嗣徽¶
克令不曜其光乃終有慶祗奉園寢肅恭靈命越在哀¶
㷀聿追孝敬文織絲組朱緑𤣥黄上供祭服以祀明堂¶
法度有莭不待珩璜萹訓之製自盈縑緗叙我邦族風¶
于天下始於憂勤叶成皇化慈厚諸女寵臨下嫁登進¶
賢才勞謙日夜服繒示儉脫珥(唐書文/粹作簮)申誡訪問後言¶
讌逰夙退内和羣娣動有矜誨外睦諸親泣辭封拜闕¶
翟有期(唐書文/粹作日)親蠶(集作/躬親)俟時忽歸清漢言復方祗萬¶
<pb:KR4h0022_WYG_837-6b>¶
乗悼懐羣生(文粹/作臣)慕思玉衣追慶金劔(唐書文粹作/劔疑作紉)同¶
儀嗚呼哀哉去昭陽兮窅然乗雲駕兮何在人代宛兮¶
如舊炎凉倐兮已改翠葆森以成列素旗儼而相待言¶
從玉兆之貞永閟瑶華(集作/池)之綵别長秋之西苑過望¶
春而(諸本/作兮)南登招帝子於(唐書文/粹作于)北渚從母后於東陵¶
(后之女葉國公主塟城東/地卑濕至是從祔東陵云)下玉(唐書文/粹作土)清兮動金翠外¶
無像兮中有慿合簫挽而(唐書/作以)攅咽從(諸本/作結)雲雨之(詔/令)¶
(作/而)凄凝吾君感於幽期俯曽亭而望思慘嬪媛載穆象¶
<pb:KR4h0022_WYG_837-7a>¶
服攸宜鸞輅爰正翬衣在斯藹藹邦媛雍雍母儀先天¶
毓徳早嵗聞師日月有期山陵甫制六綍齊引八神警¶
衛龍帷儼其載陳驥服騁以偕逝率土雷動殊方雪涕¶
去城闕之遲遲望郊原之翳翳背黄山而北指渡清渭¶
以東轅野色慘以凝幕青(詔令/作春)雲重而垂軒儼騑驂以¶
就駕慘徒御而不喧捨層城之禁掖向新廟之陵園嗚¶
呼哀哉遵周道之合祔美時風之同穴列容衛於山阿¶
若平生之像設擬靈(疑/)金之凄楚泛薤露之清切痛脩¶
<pb:KR4h0022_WYG_837-7b>¶
夜之不陽歎行芳之永絶嗚呼哀哉緬惟在昔嬪徳斯¶
臧夫婦以正邦家之光明明淑徳誕聖配皇肅威靈之¶
如在欽懿範之不忘嗚呼哀哉¶
　　　章敬皇后哀冊文　　　　　裴士淹¶
維寳應二年嵗次癸夘閠正月乙巳朔五日己酉大行¶
章敬皇后啓自先殯十六日庚申膺冊禮于行宫粤三¶
月二十七日庚午将遷祔于建陵禮也素帟遐敞彛罇¶
曉薦風藹椒塗月虚蘭殿哀子嗣皇帝諱悲深𤣥夜慟¶
<pb:KR4h0022_WYG_837-8a>¶
切聖慈爰講(一作/脩)六服之禮允廸二南之詩示寰區以¶
壼則恭典冊以台司鸞斾曵音蜃輅遷轍辭臣奉詔敢¶
揚徽烈其詞曰¶
圓方配徳耀魄齊明王化之本國風以清於穆宗盟(一/作)¶
(周/)貽謀先覺太伯崇讓延陵聴樂藴乎純嘏施及繁¶
昌斗維儲慶軒緯流祥入懐梦月滿室騰光蘋藻無替¶
紘綖有章待年祕景率禮含芳象服是宜造舟成詠顧¶
史垂則稱詩以延佇極容衛之(文粹/作以)盡時摇巾袂兮逺¶
<pb:KR4h0022_WYG_837-8b>¶
訣隔軒檻兮羣悲不復見兮廻御輦傷如何兮軫睿慈¶
下蘭臯兮背芷陽旌悠悠兮野蒼蒼帯白花兮掩淚衣¶
𤣥帉兮斷膓當盛明之(唐書文/粹作兮)共樂忽幽處兮獨傷去¶
故庭而(諸兮/作)日逺即新宫兮夜長襚無文繡之飾噐無¶
珠貝之蔵盖自我之立制形(諸本/作刑)有國之大坊(詔令作/防二字)¶
(禮記通用唐/書文粹作方)嗚呼哀哉見送徃之空歸歎終焉之如此¶
方土神兮是與非甘泉盡兮疑復似遺音在於玉瑱陳¶
迹留於金戺獻萬夀兮無期存二南之餘美嗚呼哀哉¶
<pb:KR4h0022_WYG_837-9a>¶
　　　元獻皇太后哀冊文　　　　蕭　昕¶
維寳應二年嵗次癸夘閏正月乙巳朔十六日庚申元¶
獻皇太后啓殯于永昌之陵寢安神于細栁之亭宫粤¶
三月甲辰朔十三日乙夘将遷座于㤗陵禮也諡冊昭¶
禮容車儼駕皇帝執通䘮而在疚遵逺日以戒期悼憫¶
㐫之荐及痛皇妣以御悲泣外郊而阻禮將撤奠於有¶
司命宗伯之貳職陳明徳以為詞其詞曰¶
兩儀判質二曜分形乾剛坤順陽徳隂靈嬪風以婉婦¶
<pb:KR4h0022_WYG_837-9b>¶
道惟聴王教斯立邦家以寧渭水定祥塗山恊徳式敷¶
隂教用光内則紃組克脩蘋蘩是軄雜佩相警副笄盡¶
飾族承嵩(詔令/作蓮)岳徳備椒房福履蘭殿祥開畫堂黄花¶
襲慶彤管貽芳姜嫄佐嚳堯母興唐靈婺沉彩仙娥墜¶
魄厚夜無歸重泉永隔義存故劔禮備追冊先志克遵¶
爰開故宅坤儀展敬啓廸四聦誕敷六行蘭芳桂郁霜¶
皎氷净鷰集瑶筐鸞廻金鏡化光葛虆務先穜稑載靡¶
震驚宵淪朓朒柔明既進隂教惟肅必戒浮華逺登才¶
<pb:KR4h0022_WYG_837-10a>¶
淑寧觀戯馬嘗徃濯龍堯門協慶莘野聮蹤禕䄠凝彩¶
璁珩有容志循簡易體備肅雍維徳之行令問不已繡¶
輪羽盖玉階金戺式昭範於人倫竟韜華於地紀六宫¶
揮涕于清禁萬㝢銜寃於神理嗚呼哀哉宗祧永固濬¶
哲膺期仁涵動植慶浹華夷捧鏡奩而増欷臨甲觀而¶
纒悲望松楸兮逾逺感霜露兮何追湘川有君漢陵宜¶
祔露衛攸心禮章加數瑞雲呈紫而轉妍廞服變黄而¶
無蠧想層城於北闕背夀原於東路應門寂寂以長閉¶
<pb:KR4h0022_WYG_837-10b>¶
同軌轔轔而畢赴嗚呼哀哉閟泉闈兮有洫引池紼兮¶
方昭吟古木於靈囿遡悲風於渭橋繁笳凝而凄切輕¶
斾轉而蕭條衣潜覆兮猶在香逺聞兮而不消嗚呼哀¶
哉鳴鷄奏而夙興服馬嚴而曉發慘河山之淑氣怨桃¶
李之嘉月雖立極與觀圖繋池光而禋設猗彤管兮有¶
煒賛徽音兮無歇嗚呼哀哉¶
　　　昭徳皇后哀冊文　　　　　韓　滉¶
維貞元二年嵗次景寅十一月丁亥朔十二日戊戌大¶
<pb:KR4h0022_WYG_837-11a>¶
行皇后崩于兩儀殿旋殯于西階越朞(一作/三)年嵗次丁¶
夘二月景辰朔二十九日甲申大行昭徳皇后将遷座¶
于陵䑓禮也長秋宵闢靈輼夙備哀笳候曉咽梚増欷¶
容衛儼黙祖庭愔邃動長情以自失矧孝思之天至哀¶
子皇太子痛鳳翣之將引哀陵雲之永訣號遣奠以登¶
餕臨凱風以泣血臣滉奉詔式揚懿烈其詞曰¶
坤厚載物乾道由儀成象大矣貞徽纂之芳聞在郡(詩/在)¶
(洽之/陽)俔表天施風𢎞王雅慶發明離静恭之徳斯賛庶¶
<pb:KR4h0022_WYG_837-11b>¶
方之教聿熈誠軒星之降彩何玉華之遽(一作/荐)萎嗚呼¶
哀哉桂舘纒哀椒塗燎寢翬衣卷玉龍杠綢錦内朝遽¶
閟公宫曷禀彤管空貽黄桑罷絍宸𠂻深悼於故劔儲¶
貳(一作/兩)痛絶於勺飲惟華宗之逺派寔統業(一作/系)於周¶
王猗烈祖之上僊固命氏之靈長沙麓之徽爰契筮華¶
(一作/儇)之慶載洋穆嘉猷於洲涘躋盛徳之(一作/於)任姜居¶
内輔以同休飾芳音(一作/隂化)以融光賦樛木以逮下鄙脫¶
簮以自彰夙著當熊之績早膺靈鳳之祥布一徳以蕃¶
<pb:KR4h0022_WYG_837-12a>¶
衍貞萬國以元良章順簡以柔克奚辰蝕而靡常掩圎¶
魄以就晦絶坤維而不張嗚呼哀哉臣妾何恃宫壼安¶
仰凑永巷以晨謁瞻蘭殿以凝想庭寥寥以増曖繐䄡¶
䄡以不敞激號唱以俱發逹蒼𡨕以振響嗚呼哀哉通¶
靈甫搆天京啓阡夀原春慘新宫晝𤣥珠𥜗已禭玉座¶
將遷哀嬪負璽泣御收筵鷖輅徐轉鸞旗遵前慟皇情¶
以餘渥下北極以辭天想衣練以崇儉絶傾筐而詠賢¶
嗚呼哀哉瑶齊永閟鞶鑑長委靈仙𦕈邈母儀在紀媯¶
<pb:KR4h0022_WYG_837-12b>¶
汭同風塗山繼美配祗薦號騰英流祉惟皇儲之孺慕¶
方衘血以頓毁掩禮經之前蹤逹天下之孝理遵(一作/尊)¶
睿懐之慘怛昭天行之終始垂千古而自揚(一作/傷)豈臣¶
詞之足擬嗚呼哀哉¶
　　　懿安皇太后哀冊文　　　　封　敖¶
維大中二年嵗次戊辰夏五月己未朔二十一日己夘¶
懿安皇太后崩于興慶宫冷井殿旋殯于大内兩儀殿¶
之西階粤十一月丁未朔二十六日壬午遷座于景陵¶
<pb:KR4h0022_WYG_837-13a>¶
之别寢命大尉具陳祖饋殿廷禮也池紼就列神攅啓¶
封晴霜拂禁曙月彎空叶龜謀之吉兆儼蜃衛於行宫¶
皇帝孝本自天禮期踰節仰遺令之是禀仰宸衷而敢¶
越宵載既備祖庭爰設緬行珮之徂征駐輼輈(疑作/輬)之¶
去轍顧謂簡冊克揚休烈臣敖奉詔敢獻文曰¶
大圓清升大方渾凝日正陽徳月司隂職人倫既分伉¶
云儷云自甿之畢逹帝之尊有國有家以君以親光光¶
母后列列門胄鼎𦙍中榮天枝外秀河祥岳祉蘭香玉¶
<pb:KR4h0022_WYG_837-13b>¶
美汾陽之孫昇平之子有命既集来嬪帝宮奉維城之¶
中饋光戚里之華容赫赫憲皇龍潜未躍貽孫鍾紫極¶
之慶知子奉青宫之樂惟后之明執禮而行恭敬必嚴¶
於父道盥潄將俟乎鷄鳴及二聖歸真三光正色日朗¶
黄道月盈霄極中興是賛隂教維則時詠肅雍功推輔¶
翼服澣濯以警其華煥讓封拜以誠乎謙抑蘋藻㓗蠲¶
於宗廟葛藟吟諷於宫掖髙禖有慶大電膺祥誕元良¶
而立極纉丕構而圗昌於是養素便殿齋心洞房宸嚴¶
<pb:KR4h0022_WYG_837-14a>¶
捧負孝道輝光噫馳飈兮未幾迅朝露兮何常人代之¶
推遷莫極仙家之日月猶長婦事三朝母臨五葉禮益¶
上載恩方下接無何秘籙求真(闕/)門悟刼追弓劔之悠¶
逺感霜露之履渉謂十地兮何躋謂丹梯兮可攝金屋¶
不知其長徃&KR0686;管空遺乎舊法嗚呼哀哉姜嫄讓徳任¶
氏推名仰符軒耀俯順坤靈容範不邀乎箴史婉娩自¶
恊乎柔明終厭浮代期歸福庭謝明時於清禁即脩夜¶
之𤣥扄嗚呼哀哉蘭殿靈(唐詔令/作虚)嚴椒房幽寂日下珠¶
<pb:KR4h0022_WYG_837-14b>¶
簾塵生粉壁禁樹暮兮煙慘宫瓦寒兮霜白瞻象設兮¶
如在捧禕䄖兮成昔嗚呼哀哉車書畢㑹容衛周陳黄¶
山指路清渭臨津姑射之雲霓自逺鮒隅之簫皷空聞¶
想𡨕𡨕於寥廓徒望望於逡廵嗚呼哀哉天上無歸人¶
間一别盻三清之縹緲畱四徳之昭晰詩著隂陽之詠¶
書徴卜筮之說啓叶吉於新阡爽同歸於故穴雖夀宫¶
相望參差陵附之煙而仙路有(詔令/作何)期繾綣瑶池之月¶
嗚呼哀哉¶
<pb:KR4h0022_WYG_837-15a>¶
　¶
　¶
　¶
　¶
　¶
　¶
　¶
　¶
<pb:KR4h0022_WYG_837-15b>¶
　¶
　¶
　¶
　¶
　¶
　¶
　¶
　文苑英華巻八百三十八¶
