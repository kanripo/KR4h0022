# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:09.484035
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷八百九十六
<pb:KR4h0022_WYG_896-1a>¶
欽定四庫全書¶
　文苑英華巻八百九十六　宋　李昉等　編¶
　職官四(南省二/)¶
　　禮部尚書禇无量碑一首¶
　　刑部尚書韋抗碑一首¶
　　工部尚書鮑防碑一首¶
　　　贈禮部尚書禇公神道碑　　蘇　頲¶
昔軒轅至孔丘師止十一名之聖者今天下尊皇帝學¶
<pb:KR4h0022_WYG_896-1b>¶
踰三五教之神者既學且師考今猶昔蹈道從事伊禇¶
公焉公諱无量字𢎞度其先邑河南之陽翟十一代祖¶
盛後漢海鹽長子孫因居遂為吳郡海鹽人也(二唐書/作杭州)¶
(塩官人/未詳)五代祖陽齊民部尚書駙馬都尉嗣錢唐侯髙¶
祖遼民梁鄱王國常侍曾祖仁𢎞陳始興王法曹叅軍¶
暨陽令祖範隋豫章郡丞父義宗皇贈使持節和州刺¶
史自㣲子封宋以迄于恭恭裔食禇因而得姓迺侯迺¶
戚或史或儒粤不可量已豈岳鎮天峻是先人之郡國¶
<pb:KR4h0022_WYG_896-2a>¶
将河清世平當天子之門舘靈其效矣公實休哉上哲¶
鍾懿元和育粹忠乎孝乎盡至於至寛得衆易有親晦¶
而明㣲而闡其立行也絲白不染不成黼黻砥黄不礪¶
不就純鈎寝思益居待問功可倍論可博其立言也始¶
吳興沈子山吳郡曹福授以經次吳郡張嘉㑹授之史¶
演至賾平牴牾研至精起廢疾貫心則中達革其餘師¶
乃厭服爾為宗匠逮攝齊膠序揚袂河洛罔不企獨立¶
以先赴聆逺音而響從猶彫材之有楩柟綷翼之有鵷¶
<pb:KR4h0022_WYG_896-2b>¶
鳯下制家(一作/嘉)辟用超倫等即拜成均直講轉右鷹揚¶
倉曹叅軍直講如故稍遷成均助教累至國子博士朝¶
散大夫國子司業崇文舘學士嘗二仲齋祀㑹一時髦¶
彦主賔難折羣疑應不敢夸官閥單不能曜旗皷太夫¶
人在東也庭闈是思鍾釡不違遂罷而就飬我聖皇居¶
震也司過惟吏聽聰則書復徴以侍讀及回金輅問辟¶
雍摇柄前席有丞有祝聲羣奔以坻頽辯連属而河㵼¶
是日中賜章綬并時服雜繒就拜銀青光禄大夫以昭¶
<pb:KR4h0022_WYG_896-3a>¶
其業上正位遷郯王傅國子祭酒轉左散騎常侍特封¶
舒國公實食二百公雖傳天人司國子然而載啓載沃¶
百氏之言滿中禁日尊日亊五更之禮存上庠故珥貂¶
寵而刑馬誓也尋與中令洛陽張説侍郎武功蘇頲黄¶
門郎趙郡李文等開講序於掖垣悉上其昌言嘉謩可¶
體要經逺者京都之政起有軒墀齊魯之風成於㝢縣¶
公以遭盛明而華皓不息迺作帝師懐喜懼而斑斕未¶
旋孰為人子灑零獻懇于再于三重論思而乆駐修切¶
<pb:KR4h0022_WYG_896-3b>¶
至而方遣臨軒贈詩盈篚将意華晨省而偉晝逰焉居¶
無何太夫人即世公禮不當毁號而殆㓕遂於塋兆之¶
側伏苫塊時松楸鹿常犯之公祝乃止應物也通神也¶
有如是乎喪既除驛徴至仍舊左常侍兼侍讀登朝則¶
老臣布武自屏不趨侍講則宦者平肩必輿而進皆别¶
㫖之非常也上復以舊章散落羣籍湮墜張購令捃逸¶
文補其缺刪其謬勑公於都(即東/都)乾元殿京(即西/京)麗正¶
殿總而成之上帝之璧先王之府委墳索流筆墨可滌¶
<pb:KR4h0022_WYG_896-4a>¶
𤣥覽而照清光耶日者皇太子志於學齒于胄演經則¶
太師憑几納誨則元良降席諭夫錯中形外一物三善¶
者禮如前粤開元庚申嵗正月哉生魄景命不造遘疾¶
薨於長安崇仁里之賜第春秋七十有五王輟朝不視¶
旅次而哭遣中使潺湲以恤故盼近臣歔欷以追往乃¶
贈禮部尚書賻物四百段米粟四百石小宗伯陳祭儀¶
亞京尹䕶喪事歸則本州刺史帥属厚加焉僉謂公進¶
以秉德動而率禮自石渠延首金華造膝時属升賢良¶
<pb:KR4h0022_WYG_896-4b>¶
杜讒佞雖明慮天斷匪獨開陳亦讜辭日聞寧虚聽受¶
若藏罟者諗無藝出裘者思有惠使輕革也之説傲嬰¶
也之譏又安能是果良圖中比則隠之微章之末所撰¶
儲君翼善二十篇帝王要覽二十二巻帝王紀録二巻¶
心鏡三十篇刪正論語孝經䟽各一部每條上則留中¶
錫之孔殷盈不可數大抵以義約以文見俾興文有兆¶
消長無傾規乎諷乎類乎指乎行之則是聞足自戒不¶
然何以皇賚之聖叶之至於斯也化益淳儒益信則郊¶
<pb:KR4h0022_WYG_896-5a>¶
廟有典賔軍有容發揮牲玉斟酌犧象必咨焉度焉此¶
又衆之難公之易薨後羣學士於書殿中得講史記至¶
言十二巻即日聞之上悼甚重賜其家絹五百疋試為¶
我著常奏新篇從取其書竟賫遺草悲夫粤某年仲冬¶
甲子歸祔於錢塘臨平山之舊域容軒止塗喪服㑹葬¶
者數百顧而歎曰公何學也何師也則我副(闕/)惟君是¶
登皇極天子之子是作孟侯皆受於公矣董則五朝典¶
學無同道之用桓則三世各師有殊特之美曽不可援¶
<pb:KR4h0022_WYG_896-5b>¶
(疑作/枚)以事舉諸凡卓哉使後之人泛㣲波攀絶迹者我¶
公也太常易名曰文宜也長子河南澠池主簿庭詢次¶
左拾遺庭誨次京兆渭南縣尉庭賔三子之戚二連所¶
善居家嗣徽繼世承烈則仲弓之有元及李伯起之傳¶
(疑作/傅)秉及賜故逺邇嘉之吳江漫兮将海合吳岫重兮¶
與天㳫公是屬兮公是安仁則返兮儉乃完異樹行兮¶
生也志他石篆兮子也刋噫不憖歟寄之銘曰¶
昭昭府君生代叶期儒有斯文帝王者師探幽典墳賛¶
<pb:KR4h0022_WYG_896-6a>¶
道雍熈其德彌芬其謩益祗訓由老成榮以恩屢資孝¶
是悦資忠是務禹嘗獻蓍光不言樹專禇之學啓書之¶
賦六經芳兮七命章戴頻頻兮服煌煌無還齡兮有去¶
光未餙(疑/)杖兮歘擁(疑作/摧)梁宸極凄兮門人慕悲風起¶
兮轅馬顧背西畤兮即東路路阻修兮日悠悠旌旐思¶
兮空山秋吾見業可乆而名不朽者猗那禇侯猗那禇¶
侯¶
　　　刑部尚書韋抗神道碑　　　前　人¶
<pb:KR4h0022_WYG_896-6b>¶
天下膏腴之土莫若雍州雍州紱冕之多莫若韋氏粤¶
自殷伯傳于漢相昌而世濟美慶不乏賢髙矣乎猶秦¶
塞出華岳西連於嶓冡大矣乎猶濁河納清渭東至於¶
溟渤言之者可備也故周隋創厯後又(疑作/入)當朝惟我¶
二君迭為二祖逍公其首鄖也其仲處有山林之節糠¶
粃俗塵出為廊廟之器丹青世道鄖之子太僕少卿陵¶
州刺史武陽公諱津是生銀青光禄大夫太子詹亊贈¶
秦州都督諡曰貞諱瑎(唐宰相世/系表作琨)是生司農丞贈金州¶
<pb:KR4h0022_WYG_896-7a>¶
刺史諱暢皆素風清範百代一時公諱抗字抗(闕/)金州¶
府君第二子也八嵗精易十五讀春秋深入爻彖試論¶
臣主及貴(疑有/闕字)便成誦具觧理微義中初以明經射䇿¶
補魏州叅軍立於稠人端若一鶚復常調就太子典膳¶
丞亟換岐州司倉雍州司户右輔要劇上京浩穰九年¶
致豐兩訟舉直升左䑓殿中侍御史轉尚書主客吏部¶
二員外吏部郎中侍中執憲者雖譙郡桓彦範廣平宋¶
璟大選持衡者京兆韋嗣立河内司馬鍾並逺識髙量¶
<pb:KR4h0022_WYG_896-7b>¶
領賢進善齊白簡共青縑者范陽盧懐愼子從愿趙國¶
李乂吳郡陸象先隴西李朝隠武功蘇頲為四公特賞¶
推數子之器公益文墨自持凖繩不雜拜洛陽令役人¶
好惠務約刑清刻石而傳鳴桴自止遷(一有/右字)御史中丞¶
兼禮部尚書法明象魏禮達邦家外守其則内脩其度¶
遷兵部尚書戎政孔殷夏司多僻作姦犯科者莫忌接¶
利乘便者皆是公凡易四年濯(一作/灑)然一變發其狙詐¶
成我鷹揚别加銀青光禄大夫除太子左庻子閑以珍¶
<pb:KR4h0022_WYG_896-8a>¶
攝德以調䕶而巴蜀方隅西南斗絶戎常犯軼蠻或離¶
叛討則勝不補亡猒造端之口綏則靜而作乂翹致理¶
之心命公為益州大都督長史持節廵按公至革乎弊¶
順乎美暑徃寒來人不知用風雨時順(一作春/風時雨)物果遂¶
宜入拜黄門侍郎東宻黄扉右(一作/左)嚴青闥半股肱之¶
委總脩餙之裕上間燕顧近臣言韋抗朕素知之何適¶
不允大鴻臚今典賔客之事古稱行人之職俾令即序¶
期以不濫抗宜兼授登叶睿圖遷御史大夫持節朔方¶
<pb:KR4h0022_WYG_896-8b>¶
軍大總管擇副宰御(一作/徴)元帥廷諍已决廟謀先假挫¶
貪人於敗類追桀虜於奔亡公之績也會凉州都督楊¶
敬述羽林将軍郭知運失律摇憲䘮師倚權公確乎不¶
㧞條奏其罪公之正也以郡縣吏坐贓發覺貶安州都¶
督尋與之蒲雲(疑作/雷)澤之庻河濵之阜聲淪噢沭(左傳/作咻)¶
頌被和樂未幾拜為大理檢校刑部尚書欽若刑柄繫¶
於人命士師之望平冦之成(一作士師之/平司冦之成)安以手足所¶
措慎以毫釐之失繄頼公勿喜斯得不寃而待筭則摧¶
<pb:KR4h0022_WYG_896-9a>¶
其巧(一作/功)粉餙則杜其效上将登封岱山留睠洛邑延¶
企遲居徘徊往俞因謂公曰朕思乆之罔出卿者迺仗¶
公作鎮還贈武陽伯兼使部銓斥浮動甄貞實妍媸露¶
求當之途勢利塞(一作/窒)容非之鏡復盧從愿暨頲受恩¶
聮召崇朝交臂至信相欵他日攜手㣲疾應問豈期摇¶
落素秋窅𡨕𤣥夜開元十四年八月某日薨於洛之永¶
義里第享年六十嗚呼人之望公以宗伯(四字一作士/之宗凡百姓)¶
韙公陟台階佐王道始則夷路翹首終而亨衢鎩翮吁¶
<pb:KR4h0022_WYG_896-9b>¶
嗟全德孤我具膳而勝氣標凖(一作/曽標)色荘辭定舉不忤¶
物行不由徑獨而不黨三者無惑聞義於卜商起予立¶
誠於鮑叔知我撫遺恤寡常所空匱以奮藻揮(一作/彈)毫¶
轉為神速故大課典謩必咨於公是亦施政何遽薨也¶
旒扆深撫牀之痛纓緌惜和鼎之實盖如鄭國僑虞之¶
竒楚子文魯公儀不其偉矣詔贈太子太傅䕶葬及窆¶
備物加等太常考行曰貞粤以某年某月日卜葬於京¶
城東南少陵原禮也笳鐸晨送烟霜曉發葬者藏也儉¶
<pb:KR4h0022_WYG_896-10a>¶
則自完素車出日(一作/祖)縞服來至吉先兆於蓍蔡哀更¶
傷於松栢光昭之事克恭懿之道存此曷為然其不捐¶
者三子長京兆士曹叅軍曰載次昭文生曰翹㓜某公¶
侯必復羙秀而文可以崇京兆之阡屬扶陽之舘公之¶
季左司郎中萬年令澤州長宋曰某松栢之林也公最¶
友歟(疑/)毒天倫之孔艱思我兄之不及疇云撰勒其寄¶
雕刋以頲爰在弱齡獲知君子牙琴不賞慟哭兹晨樂¶
弩仍懸沉羸嵗晩銜悽固托撫疾何成愧不得絶妙好¶
<pb:KR4h0022_WYG_896-10b>¶
辭披文而相質爾銘曰¶
國大司冦家大彭氏亡世疇貴府君鍾美衣冠禮樂盡¶
在是矣講信脩睦自求諸已命之以官其直如矢秉之¶
以憲其清若水遽登金華終列瑶戺威震蠻貊信夫邉¶
鄙曰刑曰政載敞載理公輔未升官人作紀奈何逺韻¶
怱頓髙軌跡滿清畤事昭緹史㣲言遂絶令問不已巖¶
緑南望樓丹北峙或向城闉或臨松梓盛烈孤邁羣悲¶
四起¶
<pb:KR4h0022_WYG_896-11a>¶
　　　工部尚書鮑防碑¶
有唐尚書東海宣公姓鮑春秋六十有九公從三十六¶
載致政二(一作/三)年歴官二十五凡居達官之長十二領¶
四嶽十三州牧之寄三貞元六年秋八月丙申薨于洛¶
陽私第冬十月旬有七日從先公于北邙南原(一作/郊)詔¶
贈太子少保給鹵簿鼓吹旌其卒葬後三年嗣祖宗由¶
惟中古封樹之制且曰丘隴與年代相推幾何而平松¶
栢與霜露相薄幾何而盡将令百代之後㳺九原者徘¶
<pb:KR4h0022_WYG_896-11b>¶
徊不朽之烈歎息可作之美其惟金石刻乎是用建碑¶
表墓以揚先懿公諱防字子慎河南洛陽人其先蓋夏¶
禹之苖裔春秋時杞公有仕齊者食采於鮑因以命氏¶
曾祖標(一作/諲)皇隴州汧陽令祖仁爽雅州飛越尉贈眉¶
州刺史父思温彭州唐昌丞贈工部尚書皆盛德下位¶
發祥於公天寳中天下尚文其曰聞(疑作/文)人則重侔有¶
德貴齒髙位公賦感遇十七章以古之政(一作/名)法刺譏¶
時病麗而有則屬詩者宗而誦之舉進士髙第調太子¶
<pb:KR4h0022_WYG_896-12a>¶
正字中州兵興全德違難辭永王去來瑱為李光弼所¶
致光弼上将薛兼訓授專征之命于泉越輟公介之始¶
兼訓之奉光弼也以順命為忠不及於義公知光弼之¶
不終也諭而絶焉東越仍師旅饑饉之後三分其人兵¶
盗半之公之(闕/)兼訓也令必公口事必公手兵兼于農¶
盗復于人是時中原多故賢士大夫以三江五湖為家¶
登㑹稽者如鱗介之集淵藪以公故也徴拜尚書郎優¶
游公卿間執政者以代言之司見屬無何薛兼訓寝疾¶
<pb:KR4h0022_WYG_896-12b>¶
太原上以北門寄重軫念於薛思所以貳而代之者莫¶
與公比召對勞賜寵而遣之公之至也人不知其帥之¶
疾帥不自知其疾及其代也由亞尹中丞洎居守專征¶
之倅各遷其任(一作各/還其長)兵自勇厲至于輯睦人自安業¶
至于移風政自無闕至于有典代宗嘉歎之不足圖冩¶
公形列于别殿盖麟閣名臣之次也三載朝覲屬今上¶
嗣位惟新大政授公紀律俾作典刑拜御史大夫旋以¶
文武之柄方鎮為大南國萬里俾之師長綂閩越轉江¶
<pb:KR4h0022_WYG_896-13a>¶
西公之撫人也以家勤之以子愛之利用用之厚生生¶
之詔加銀青光禄大夫右散騎常侍紀成績也眞拜右¶
常侍扈從廵狩轉禮部侍郎上還鎬京展謝郊廟公預¶
太常折無文之禮進封東海公詔徴賢良求其讜言時¶
薦(一作/員)仲兄不敢違詔承詔(絶/句)實蒼生利之宰臣病之¶
與公並命考第者以為異日故事言或有犯投之不疑¶
焉公曰使吾聞所未聞聖朝之瑞也擢居甲科每嵗貢¶
士充于王庭心為靈龜亊絶請托京師仍嵗蝗旱務殷¶
<pb:KR4h0022_WYG_896-13b>¶
人耗拜京兆尹詔下風行令宣政舉威革難理惠周無¶
告既而痿痺生疾陳乞遂閒上置上将軍員以待功臣¶
先用文儒耆耋以寵其選拜右武衛上将軍厥疾加劇¶
優詔授工部尚書致仕徙家東周富天禄貴天(一作/人)爵¶
樂天命頥天和以終夫天年嗚呼賢哉公德本於孝才¶
歸于周從王牧人即戎臨亊大畧以忠肅慈惠沉毅荘¶
敏為稱喜善怒惡不必為已論交任人必惟其忠入為¶
羽儀出作藩翰䕫䕫然以家人嚴君之義屬于長兄盖¶
<pb:KR4h0022_WYG_896-14a>¶
什卿之禄千乘之賦一以奉之四時賔客之事車服器¶
用之費一以禀之公與夫人視諸孤羣從唯所授公不¶
敢以禮秩異夫人不敢以居有私而敬恭和樂之道於¶
是乎乆御史中丞武威賈全公之甥也少長於我登朝¶
異門教切義方慈均天性故全之報也稱天下甥舅加¶
禮焉(三字一作/加焉受馬)鄭滑節度使隴西李融公之吏也推以¶
腹心齊厥憂寵歴佐三道其間如一故融之報也類天¶
下賔主加歡焉於全也見公之内於融也見公之外然¶
<pb:KR4h0022_WYG_896-14b>¶
則公之行已與人可知矣夫人蘭陵郡夫人蕭氏始佐¶
公賢終成公貴及公既殁清風如同二孤前左衛兵曹¶
叅軍殿中省進馬宗叅以文學世公之業孝友繼公之¶
志猶日不足以抒夫罔極於是乎發揚垂裕之義作為¶
銘曰¶
穆穆宣公為王藎臣終始明哲優游寵勛在昔理平逢¶
時尚文髙唱寡和長才不羣星河麗天卉木榮春羽翰¶
方睦風雲(一作雲雷/疑作雷雲)構屯乃佐戎帥名屈道伸乃登天¶
<pb:KR4h0022_WYG_896-15a>¶
朝盛美惟新茫茫南國赫赫北門股肱王室父母生人¶
執憲成式尹京作則春官主文宗(一作/當)伯尚德出捍牧¶
圉入趨宸極望實攸并謀猷允塞賢宜翊聖道厄于命¶
方叔元(一作/未)老冉耕所病明明天子禮優致政曵履散¶
金頥眞保性良辰何遽厚夜何長歸全故丘鞏(一作/郎)洛¶
之陽貞石是勒德音孔章於戱宣公百世不亡¶
　¶
　¶
<pb:KR4h0022_WYG_896-15b>¶
　¶
　¶
　¶
　¶
　¶
　¶
　¶
　文苑英華巻八百九十六¶
