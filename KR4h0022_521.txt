# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:53.080478
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷五百二十一
<pb:KR4h0022_WYG_521-1a>¶
欽定四庫全書¶
　文苑英華巻五百二十一　宋　李昉等　編¶
　喪禮門下二十六道¶
　　里正主妹喪判一道　　本正為主判一道¶
　　同姓為主判一道　　　主者不杖判一道¶
　　父在㐫門判三道　　　輿屍謁廟判五道¶
　　助隣婦䘮判二道　　　寢苫枕草判二道¶
　　父在杖堂判一道　　　練祥羣立旅行判一道¶
<pb:KR4h0022_WYG_521-1b>¶
　　除䘮鼓琴判一道　　　祥鼓素琴判一道¶
　　禫服鼓琴判一道　　　奪情腰絰服事判一道¶
　　妻䘮奏樂判一道　　　士弔大夫䘮判一道¶
　　同門生䘮親判一道　　食於䘮家判一道¶
　　　里正主妹䘮判¶
癸為縣令有妹之䘮使里正主之或告非禮訴云所居¶
無東西前後家¶
　　　對　　　　　　　　　　　侯　嶠¶
<pb:KR4h0022_WYG_521-2a>¶
女也有䘮行實殊制士之達禮哀以立則惟癸領縣同¶
氣辭家生稱未亡已軫栢舟之詠死歸異姓且無欒棘¶
之悲東西南北之人歎四隣而莫有鄉黨里閭之室望¶
九族而繄無日月有期主䘮孰是匍匐救之里尹其人¶
殊周勃之給䘮所資致祭異項梁之倚辦寜惟執紼在¶
禮自有明文或人胡為妄動¶
　　　本正為主判¶
婦人適人死無親族兄乃為主本正亦為主鄉人吊者¶
<pb:KR4h0022_WYG_521-2b>¶
兄拜争為主¶
　　　對　　　　　　　　　　　嚴識賢¶
洪波振海終不到於蓬瀛流電促人詎有固於金石無¶
不魂逰北斗水閲東川咸促半夜之山共盡明朝之露¶
聞人不幸一去無歸洛川之風雪共銷陽臺之雲雨俱¶
霽泉門永閉但聞松栢之聲繐帳空懸無復綺羅之色¶
惜乎丈夫獨立親屬蔑如秋蘭匪植於庭砌春花詎榮¶
於棣蕚眷言為主寂寞無人切哀痛於仁兄慟悲凉於¶
<pb:KR4h0022_WYG_521-3a>¶
本正争承即(疑/)禮競執䘮儀未終白鶴之來詎盡青蠅¶
之哭縣司直申情理非䆒禮經徒開弄法之門未杜簿¶
書之路竊尋州斷實允公途以隣主䘮雅叶春卿之禮¶
捨兄於罰殊乖秋典之文¶
　　　同姓為主判¶
甲妻亡無主後者乃命同姓主或人告失禮所由科之¶
　　　對¶
美而無子賦以碩人生也有涯歸乎大夢贄榛栗而方¶
<pb:KR4h0022_WYG_521-3b>¶
就據蒺藜而何辜眷言于甲倐䘮宜家鳯凰于飛八代¶
徒兆蛟龍中絶一劒空悲扣盆之哀但取傷於對簟懸¶
弧之義本未徴於夢蘭有歎溘先無以為後爰邀同姓¶
將陳主䘮三祖思崇五哭攸設永惟哀戚誠則靡捐撫¶
以禮經猶為未逹且男主婦主之道同姓異姓之儀抑¶
有前聞非冝此謬盖匪慎兹坐貽差互至若婦主必使¶
異姓厥義彰乎外成反是不思捨禮何立道有取於宗¶
婦事非屬於族人甲所為䘮誠為不法哀興弔影雖撫¶
<pb:KR4h0022_WYG_521-4a>¶
事以傷神迹未吞聲罪恐餘(一作/為)於滅耳¶
　　　主者不杖判¶
甲卒女子在堂無主䘮者命同姓主之䘮者不杖令女¶
子杖所由科失禮¶
　　　對¶
男主女主則異其族苴杖削杖而别于儀良無扈扈之¶
嫌用竭親親之道承家有託亦何詢于異門繼代或虧¶
乃陳攝於同姓甲年馳石火光隂坐沉訓絶金籯𦙍嗣¶
<pb:KR4h0022_WYG_521-4b>¶
非立若敖之餒固宜理而方嗟鄧攸之謡諒天道而多¶
懵桑弧靡設詎憂嵇紹之孤葛覃在辰空有緹縈之類¶
謝庭窺雪奏歌詠於常時蔡氏知絃輟娱歡於是日三¶
星尚阻未及有行五哭斯崇奄嗟無怙䘮主既非棣蕚¶
輯杖固屬摽梅同切昊天寜遺巽位撫禮深逹將譴何¶
慿則子一人諒斯取而不謬惟刑三復宜伏念於無辜¶
　　　父在㓙門判¶
乙父在䘮母立㓙門或告一家不合(一作/宜)二門乙訴云¶
<pb:KR4h0022_WYG_521-5a>¶
虞而無主以重當輕¶
　　　對　　　　　　　　　　　顔　勝¶
休死勞生存亡大數絶漿泣血孝敬常期乙也哀摧禍¶
鍾凶釁感風枝而殞魄反哺何施陟霜屺而縻心跪乳¶
奚及願言負米空結戀於梁山疾深懷橘(一作/懷墻)愴開編¶
於吳史㓙門列位夙著等差方取則於殷周驗昭然於¶
典禮既虞而作瘞重之制自分有祔于姑為主之儀寜¶
惑坦然明白可舉而行事不亂於大猷法難加於小累¶
<pb:KR4h0022_WYG_521-5b>¶
　　　同前¶
陟屺纒哀終天永慕形神訾毁有切於何曽流慟傷神¶
詎慙於吳隐於是牛山卜兆魚岫開塋帝軒轅之乘龍¶
衣冠作隧王子晉之御鶴履舄成墳因班牛而動祥樹¶
石馬而旌貺既而𤣥門告掩丹旐云飛聊申虞祀之儀¶
方則夏殷之禮立主之義自有常條以重當輕終乖禮¶
式既無虧越何爽公途¶
　　　同前¶
<pb:KR4h0022_WYG_521-6a>¶
仁焉而終智焉而死九原悽愴寜聞可作之期千日荒¶
凉徒結有涯之恨乙以悲深厚地痛結終天充窮於溢¶
米之晨荼毒於寢苫之日青烏襲吉已托萬家之地白¶
鶴飛來俄聞再奠之禮所以表斯廬位設彼銘旌佇馴¶
獸之見逰希祥禽之或至言申陟屺之戀再冩循陔之¶
悲既結歎於生靈實無慙於死孝或人言告未可依慿¶
哀敬之心理在矜察審慎之典慿藉必及滛濫儻行手¶
足無措既非月之無失何如霜之可繩¶
<pb:KR4h0022_WYG_521-6b>¶
　　　輿屍謁廟判¶
鄭太曽祖亡輿屍謁其家廟人告狂恠¶
　　　對　　　　　　　　　　　張季明¶
聖立訓謨禮明沿襲文物大備沮勸攸先是以茂閲高¶
勲載在王府封侯廟食克濟家聲允歸通德之門未絶¶
謀孫之道既而鬼闞其室祖以負杖延灾人告其狂太¶
以輿屍獲譴卒哭而祔反葬而虞捨禮何觀撫事斯謬¶
且執䘮以寜戚為本謁廟以如在致誠昭穆相承自可¶
<pb:KR4h0022_WYG_521-7a>¶
次其神主宗祧有序焉得失乎禮文狂恠之言責則甚¶
矣既灌之後不欲觀之¶
　　　同前　　　　　　　　　　杜　嚴¶
廟者曰貌則事之若生鬼之言歸則敬而莫黷考孔丘¶
之要道將入必問覧周文之繫象輿屍且㓙鄭太久挹¶
家聲素高門閥自宣王之母弟承后稷之神人讀司農¶
之經榮分爾族聽尚書之履代著(一作/有)其名爵賞不泯¶
錫承家而開國垣廟而立寵貽孫而及祖禍鍾斯兆哀¶
<pb:KR4h0022_WYG_521-7b>¶
慕何追父已䘮親緦亦從嫡奠延無主孫也哭曽自宜¶
别外内之嫌分吉㓙之敬謁廟以輿屍見責寜合禮經¶
告人以狂怪見尤豈諧典則大從笞罰有䕃湏寛於贖¶
刑告者任還無識不勞於反坐¶
　　　同前　　　　　　　　　　度　進¶
白駒易徃素盖俄歸長沙空庚日之災北海奄已年之¶
夣鄭太留&KR1221;永慕捧硯長悲通德之門露纒書草承明¶
之殿塵絶履聲且周設冡官孔演師卦戰亡猶令(周官/冡人)¶
<pb:KR4h0022_WYG_521-8a>¶
(凡死於兵者/不入兆域)幽(疑作/出)兆輿屍豈宜廟謁雖理殊觀蜡同¶
賜也之云狂而義異亂神乃夫子之稱恠竊尋古制合¶
寘今繩¶
　　　同前¶
先王制禮造次以之君子奉行威儀無選鄭太門承通¶
徳代有象賢處異域之圍全其使節受良田之廣儉以¶
家貞華軒懸示後之車宻石表先人之廟釁鍾亡祖哀¶
疚謀孫捧硯攀悲輿屍入廟大夫銜命神雖幽而已徃¶
<pb:KR4h0022_WYG_521-8b>¶
使者廻車身不幸而必告魯使以為有美漢臣猶且不¶
非况太恭事廟門展行祖德尊靈髣髴瞻棟宇而風生¶
䘮紀綢繆備衣裳而日逺太之此舉必有為之人雖薄¶
言詎成狂恠¶
　　　同前¶
聖人設教蔚在蓬山諸侯立家藏彼栗主豈唯孝子不¶
匱薦烝嘗於四時亦取孝孫承家咨吉㓙於五廟鄭太¶
廼祖厥德嘉聞有彰良弓克傳投筆從事孝比參也在¶
<pb:KR4h0022_WYG_521-9a>¶
家必聞勇超仲由從政何有或胡塵暗塞漢將鳴鼙逐¶
金革之威唯聞死節登玉門之險不見生還輿屍方弟¶
子之㓙掃埏合鄒人之禮所謂去死事生來宜朝謁薄¶
言狂恠何太踈遺¶
　　　助隣婦䘮判¶
得聞人有隣婦䘮自三日而不舉火乃力借㓙事之給¶
所以言黨人未獲因主斂争訟官以先後逺罪具不伏¶
　　　對　　　　　　　　　　　趙泉虬¶
<pb:KR4h0022_WYG_521-9b>¶
隣婦時命先秋生涯凋落四徳之名尚在九泉之魄俄¶
沉存既寡於周親没亦感於隣義既而朱火不舉俯凶¶
事而無從𤣥璲未臨仰生人而何托聞人以蹈危為意¶
憂濟留心爰行博施之恩自合無䘮之服論其主斂則¶
親屬為先語其科辜則聞人無罪¶
　　　同前¶
仲尼講三王之禮垂百代之範臨䘮寜戚實先匍匐之¶
風力行近仁更著威儀之則永惟隣婦忽奄泉扃(一作/宫)¶
<pb:KR4h0022_WYG_521-10a>¶
蘭閨生向月之悲幽隧切行雲之望於是哀歌佇引尚¶
有具於飯含夣容猶遲誰見勤於營護三日不舉九原¶
若何彼人以桑梓情深芝蘭愛厚欲奔波於黨屬先假¶
借於鄉閭劬勞之志莫辭終始之心愈勵項將軍之志¶
業比徳猶(一作/無)慙郭有道之風猷方斯未逺且為主斂¶
縁是善隣親踈之争欝興牒訴之喧爰起官司以公平¶
在慮剖析存懷申報禮以明愆討彞章而見罰既叶平¶
邦之典妙符淳古之風徒更有詞終成餙説¶
<pb:KR4h0022_WYG_521-10b>¶
　　　寢苫枕草判¶
甲雅脩士禮為宗黨所敬居斬縗寢苫枕草閭里化之¶
御史劾其惑衆¶
　　　對¶
甲脩道訓允乎厥休宗黨稱其有儀閭閻美其惟孝而¶
夜壑匪固風林多感雖就禮之則俯同縗絰之儀而由¶
衷之心無奪絶深之至寢苫枕草抑惟寧戚仁里德門¶
所居則化御史驄威電發隼視霜雄坐非平仲之仁行¶
<pb:KR4h0022_WYG_521-11a>¶
問冶長之罪且鄉人化善則寘刑章隣母興悲欲從何¶
典既有明於古事亦何滯於今科¶
　　　同前　　　　　　　　　　晁良貞(一作/良貴)¶
閲水成川賢愚共盡因心制禮榮賤同歸甲以慶絕循¶
陔(一作甲以/悲愴絶思)哀纒罷社綵綵其服永謝老萊之歡戀戀¶
厥心空聞孺慕之切三年茹痛寢苫不爽於䘮期九族¶
遷風偃草遂行於仁里御史幸持清憲須辨彞章暴勝¶
繡衣徒然忝竊晏嬰(一作/生)縗服罕悟重輕逹禮之誠猶¶
<pb:KR4h0022_WYG_521-11b>¶
迷寧戚之宜安在請從宗黨之好無憚簡書之威¶
　　　父在杖堂判¶
戊居母䘮父在杖於堂上¶
　　　對　　　　　　　　　　　顔　勝¶
居母親之䘮茹荼嬰痛踊既無節哭何常聲悲在其中¶
形瘠於外口不甘味身不安美潘生園裏無復版輿顧¶
氏家中空餘畫扇仙人白鶴遥投士行之前孺子隻鷄¶
逺赴林宗之所蔡順有繞墳之感老萊無衣綵之由喬¶
<pb:KR4h0022_WYG_521-12a>¶
枝未摧桂樹猶茂執椅桐之杖上芝蘭之堂循禮制而¶
多違顧刑書而有犯請歸司敗任便科推¶
　　　練祥羣立旅行判¶
丁三年之䘮練祥羣立旅行¶
　　　對¶
丁為人子持乎䘮服身體髮膚不失全生之道衣衾棺¶
槨無虧送死之儀仰風樹而充窮履霜庭而孺慕鍾創¶
巨之悲酷有荼蓼之苦卒壁日不停練期何及毁不㓕¶
<pb:KR4h0022_WYG_521-12b>¶
性痛感終身道在慎終義存追逺人來輙語禮稱忘哀¶
羣立多爽於事宜旅行有乖於物理二途俱發一罪湏¶
科¶
　　　除䘮鼓琴判¶
乙既除䘮而鼓琴成聲或告忘哀云不敢過¶
　　　對¶
三年之䘮寧戚毋易百行之最唯孝為先乙縗絰既除¶
欒棘餘毀既而緑琴在御朱絃高張摶拊成聲愉樂斯¶
<pb:KR4h0022_WYG_521-13a>¶
在雖子張臨䘮和(一作/弹)之而和先王制禮不敢不至與¶
其樂也何其速哉¶
　　　祥鼓素琴判¶
戊祥之日鼓素琴隣人告違禮¶
　　　對¶
執親之䘮行孝之道出入不當門隧升降不由阼階苴¶
縗在躬溢米充食恨纒風樹痛結寒泉舉號已見於心¶
摧毀瘠載聞於骨立念親之在土哀親之在外寢唯枕¶
<pb:KR4h0022_WYG_521-13b>¶
塊居必倚廬隙駟不留祥期奄及既除㓙制奚鼓素琴¶
示人有終於物無犯食醢猶許奏樂何辜請從雪滌庻¶
符氷釋¶
　　　禫服鼓琴判¶
得鄒人告孔叢子居親禫服鼓琴而作樂叢子曰此是¶
子輿梁山之琴曲鼓器不伏¶
　　　對　　　　　　　　　　　張　鼎¶
地惟洙泗人叅鄒魯闕里之詩書斯在淹中之禮樂不¶
<pb:KR4h0022_WYG_521-14a>¶
渝孔叢子風樹摇悲寒泉動思霜露云惕日月其除是¶
以君子為難子臯(一作/展非)親䘮而永慕先王制禮孟獻禫¶
懸而不樂既祥絲屨(一作/而練)見孔父之深譏行奏綺琴聞¶
子輿之雅操且恩懐罔極五日樂禁於成聲哀貫終身¶
踰月禮通於作樂去順效逆魯史稱其速禍朝祥暮歌¶
鄒人據而興誚節哀順變雖殊念始之心以今况昔未¶
惇送終之禮欲加之罪其無詞乎¶
　　　奪情腰絰服事判¶
<pb:KR4h0022_WYG_521-14b>¶
甲腰絰服事既而曰不即人心致仕而退時謂非禮稱¶
人盖善之¶
　　　對¶
出師正邦大易有象率義弭(一作/殄)寇春秋則書用孚中¶
行攸徃夙吉以威作匿(疑/)取渙於羣甲閨門麗㓙苴麻¶
纒疾䘮則寧戚義能繼思痛深倚廬雖授杖以不起政¶
急分閫或執兵而啓行介以趨軍絰而躬役魯侯金革¶
我直以興晉襄墨縗彼釁而動克壯輿輻能豶豕牙任¶
<pb:KR4h0022_WYG_521-15a>¶
長子以帥師利元戎以光濟策勲苟進不即人心致仕¶
能歸何暌孝體有為也無仁乎得反經以合道胡責善¶
以非禮¶
　　　妻䘮奏樂判¶
得丙妻有䘮丙於妻側奏樂妻責之不伏¶
　　　對　　　　　　　　　　　白居易¶
䘮則思哀見必存敬樂惟餙喜舉合從宜夫婦所貴同¶
心吉㓙固冝異道丙室方在疚庭不徹懸鏗鏘無倦於¶
<pb:KR4h0022_WYG_521-15b>¶
皷鍾好合有傷於琴瑟既愆夫義是奪(集作/棄)人䘮儼麻¶
縗之在躬是吾憂也調絲竹(一作/管)以盈耳於汝安乎如¶
賔之敬頗乖若徃之哀斯黷遂使唱和不應憂喜相干¶
道路見縗猶必變色隣里有殯亦不為歌誠無惻隐之¶
心冝受庸奴之責¶
　　　士弔大夫䘮判¶
得丙為大夫有䘮丁為士而特弔或責之不伏¶
　　　對¶
<pb:KR4h0022_WYG_521-16a>¶
官有常尊禮無不敬位若殊於等列弔則異其節文丙¶
惟(集作/為)大夫丁乃元士居䘮而哭合遵朝夕之期特弔¶
以行奚越尊卑之序既乖前典乃速斯言且禮貴明㣲¶
位宜慎守事非其事信干食菜之榮儀失其冝徒展贈¶
芻之意是曰無上將何以觀¶
　　　同門生䘮親判¶
得乙有同門生䘮親將徃弔之其父怒而撻之使遺縑¶
而已或詰其故云交道之難¶
<pb:KR4h0022_WYG_521-16b>¶
　　　對¶
子道貴恭當從理命交逰重義盍恤哀情孝不在於詭¶
隨仁豈忘於惻隐乙父訓乖愛子道昧擇交况求益之¶
初無友不如己者及居䘮之際凡人猶合救之既罔念¶
於一哀是有違(集作/不遵)於久要苟知生而不弔雖贈死以¶
何為舊館遇忘(集作/哭亡)宣父尚猶出涕同門在戚王丹未¶
可忘情縱申遺帛之誠豈補贈芻之義肆一抶之怒父¶
兮既爽義方杜三諌之辭子也亦虧孝道宜哉或詰允¶
<pb:KR4h0022_WYG_521-17a>¶
矣知言¶
　　　食於䘮家判¶
得丁食於䘮者之側而飽或責之辭云主人食我以禮¶
故飽¶
　　　對¶
飲食以陳庻無求飽齊斬(集作/衰)可恤仁豈忘情丁靡念¶
人䘮姑求主禮遇加籩之膳誠可療饑對泣血之哀亦¶
冝忘味既念吉蠲之饎是忘惻隐之心况舂於其隣相¶
<pb:KR4h0022_WYG_521-17b>¶
猶違禮而食於其側飽亦非仁徒嘉施氏之儀且昧宣¶
尼之教勿思變色當顧戚容¶
　¶
　¶
　¶
　¶
　¶
　文苑英華巻五百二十一¶
