# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:12.402392
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷九百五十二
<pb:KR4h0022_WYG_951-1a>¶
欽定四庫全書¶
　文苑英華巻九百五十二　宋　李昉等　編¶
　職官十四¶
　　戴容州叔倫墓誌一首　崔饒州適墓誌一首¶
　　陸歙州叅墓誌一首　　李郴州伯康墓誌一首¶
　　崔房州述墓誌一首¶
　　　朝散大夫容州刺史戴公墓誌銘¶
　　　　　　　　　　　　　　　權徳輿¶
<pb:KR4h0022_WYG_951-1b>¶
維貞元五年夏四月容州刺史經畧使侍御史譙縣男¶
戴公至部之三月以疾受代囘車甌駱六月甲申次于¶
清逺峡而薨春秋五十八眀年正月庚申返葬於金壇¶
玉京原之舊封宜叙世徳以識幽穸云公諱叔倫字㓜¶
公本譙國人其先在宋為公族於漢為儒宗東漢則司¶
徒渉西晉則有司農逯(集作逵/非下同)逯後南渡始居丹徒八¶
葉至宋臨湘侯眀寳眀寳曽孫梁左丞暠暠𤣥孫皇徳¶
州司士好問公之曽王父也王父&KR0113;(集作/循)譽父眘用皆¶
<pb:KR4h0022_WYG_951-2a>¶
自縻天爵不顧翹車傳次君之禮文盡通奥㫖師安道¶
之晦徳尤惡知名故世風純慶及公而發公早以詞藝¶
振嘉聞中以材術商功利終以理行敷教化帥(集作/率)履¶
素王之訓周旋君子之儒淑聲休問苾芬四暢初摳衣¶
於蘭陵蕭茂挺以文學政事見稱蕭門文本菁華而長¶
於比興粲為(集作/焉)采章(集作/焉)鏘如珩璫(集作/璜是)皷鐘于宫¶
累辟大府分命於計相也則為湖南河南留後自祕書¶
正字三遷至監察御史曳裾於賢王也則為湖南江西¶
<pb:KR4h0022_WYG_951-2b>¶
上介由大理司直轉至尚書祠部郎中其阜人成化也¶
則東陽一同之人沐旬嵗之治撫人飲(集作/飫)三年之恵¶
容人被踰月之教䕫人聞詔而歡承訃而哀不及䝉其¶
澤歴官十一而雲安不書所至之邦必刻金石始在轉¶
運府也量則(集作/董賦)於南荆㑹蜀將楊琳擁徒阻命詔書¶
告諭初革至(集作/無革)志宵引鋭卒刼脅使臣曰歸我金幣¶
可以紓死公山立不撓勇生於仁端其詞氣强於師旅¶
暴叛知感乞盟於公黎眀率其徒西嚮拜泣指京師臣¶
<pb:KR4h0022_WYG_951-3a>¶
列狀(六字集作指期/詣闕家臣列狀)天子召對而推功於府不伐其勞¶
時談翕然勇讓具舉其在臨川也清眀仁恕多省費方¶
畧蜀郡崇儒之化南陽均水之法精力區處民以便安¶
田壤耕闢獄犴清净居一年璽書褒異就加金紫未㡬¶
而有容州之拜且都督(集作/智字)府所治列城十三訓戎撫¶
俗之任招徕式遏之寄非通方眀畧無以威懐盖皇慈¶
所軫先於柔逺方將布愷悌於夷落致風俗於休嘉議¶
者以九伯二南可跂而至天則不弔末如之何君直清¶
<pb:KR4h0022_WYG_951-3b>¶
篤厚博物通理有大學之眀誠大雅之䟽達静如淵泉¶
動如鏌干不緇不磷與令問終始起布衣儒服位視方¶
隅歸全之日纔具祭器去國見麾幢之盛返葬備裧輤¶
之儀列松檟於舊封展牲牢於新薦哀榮之禮鄉黨稱¶
焉初公娶京兆韋氏永州長史采之女繼室以博陵崔¶
氏殿中侍御史殷之女皆淑眀柔嘉不幸早世𦙍子曰¶
郅曰邡年甫及齓哀如成人公仲兄新城長伯倫以予¶
夙承公歡且有遺託既不獲讓是用直書銘曰¶
<pb:KR4h0022_WYG_951-4a>¶
信都九江文禮章章百代彌光司徒佐漢司農匡晋乃¶
熾而昌世無違徳時有通塞或行或蔵克生容州貴為¶
諸侯其道直方政成中和播為頌歌化被二邦列爵䟽¶
土燦爛龜組鸞聲鏘鏘宜享繁祉以媚天子今也則亡¶
還葬故里遷(集作/僊)山之趾徳音不忘¶
　　　朝散大夫使持節饒州諸軍事守饒州刺史上¶
　　　柱國崔君墓誌銘　　　　　前　人¶
博陵崔氏為東山右族以政事方直稱者曰饒州刺史¶
<pb:KR4h0022_WYG_951-4b>¶
諱適字某貞元十四年某月甲子寢疾終于所部之&KR0492;¶
舍春秋若干君仁厚信實方嚴清厲詞無枝葉而顧言¶
必踐交不諂瀆而與人必誠深於士行精於吏職盖其¶
天性然也一命為懐州叅軍累遷至大理評事司直監¶
察御史好畤武功二縣令常絳二州司馬乃理富平遂¶
佐興元貞元十一年春以西諸侯之師轉粟調食特拜¶
倉部郎中兼御史中丞以董其事其年冬徴拜衛尉少¶
卿眀年改鄧州刺史麾盖將行文换鄱陽歴官十五竟¶
<pb:KR4h0022_WYG_951-5a>¶
未充量其為御史也賈常侍至以才名尹轂下實所慰¶
薦為之賔介蔣常侍沇以公㢘幹河運交辟將事𢎞助¶
居多其宰封畿也縣鄙之地直于西郊禁衛之師勤于¶
左次事為之節官修其方軍興人安闔境謡誦其佐晉¶
陵也晉國韓公當撫封之重署為推官軺傳所至平反¶
審克假守新定之人宜之薄於進取未數月引去其領¶
陵邑也克奉肅敬里閭均安(集作/定)黠吏强家望風累息¶
相率屏匿者十八九其分憂為邦約已恵人樂易而知¶
<pb:KR4h0022_WYG_951-5b>¶
禁清眀而不擾此皆厯職必聞之效也至若章章尤著¶
為士君子之所景行者則奉使西土鄙能言之縣官以¶
乗塞宿兵旌旄相望饋饟之重非君莫可就(集作/既)而經¶
費出納制於中臺尅伐之人順非言利大率以布帛之¶
不中於度不鬻於市者積以窳濫備其名物移用於軍¶
増三倍之價平糴於人無一時之蓄掠是根本命為竒¶
贏既衰邊備實蔽理道時有覆視誨其相䝉徒列簿書¶
之文不登釜鍾之量因緣繆巧(集作/功非)觸類而起君受命¶
<pb:KR4h0022_WYG_951-6a>¶
不茍臨事風生條其積弊盡達聰耳(集作/聽)雖狺狺之吠¶
營營之飛置於度外不直不已連章上愬詞㫖深切羣¶
情惴駭處之恬然謝病乞告終無所屈皇眀嘉納入亞¶
九卿時縉紳之士多以憑暴為戒怵迫附離而不能自¶
固者多矣如君之特立剛毅不更其守古之儒行何以¶
加之(集作/嘉焉)此徳輿所以受其孤之哀請而不敢辭也君¶
之曽祖𤣥基皇朝散大夫會州長史祖紹先皇揚州揚¶
子縣尉父炅皇大理司直兼河南府河隂縣令代名土¶
<pb:KR4h0022_WYG_951-6b>¶
行裕是遺烈初君娶于某氏某官某之女生子曰包而¶
殁繼室以某氏某官某之女皆有淑行如君之志以十¶
四年某月日叶用吉卜附窆於河中某縣鄉原之舊封¶
禮也初包以徳輿樸而好直且嘗奉行君之命書者四¶
乃列其官簿次第俾識於墓石既而包毁&KR0484;滅性夭於¶
倚廬之中諾其請矣故銘之曰¶
崔君之直兮不枉尺兮崔君之正兮不由徑兮展如之¶
人宜錫蕃祉兮天實奈何一麾遄已兮襜襜帷裳来自¶
<pb:KR4h0022_WYG_951-7a>¶
鄱之陽兮峩峩丘封葬於河之東兮刻此貞珉識清風¶
兮¶
　　　使持節歙州諸軍事守歙州刺史賜緋魚袋陸¶
　　　君墓誌銘　　　　　　　　前　人¶
君諱叅字公佐吳郡人曽祖某某官考某某官君蚤孤¶
與兄隠居於越有佳山水率子弟耕汲於其中因(集作/日)¶
修桑門之法擯落人事貞元初兄既殁始為宗姻士友¶
所强慨然有應知己之心繇試佐環衛歴大理評事攝¶
<pb:KR4h0022_WYG_951-7b>¶
監察御史裏行佐黔中又以殿中侍御史内供奉佐浙¶
東凡四居憲軄介二方伯皆有直聲休利邦人宜之十¶
二年所從既罷繼之者再至率以重禮禮君終不能屈¶
非所樂而不茍合故也朝廷宗公賢大夫多悦其風十¶
六年徴拜祠部員外郎居二年執事者上言其才請為¶
劇曹㑹東方守臣表二千石之缺天子方加恩元元循¶
責吏理面命執事曰誠如是姑使為郡須其報政縻以¶
(集作/加)好爵遂拜歙州刺史在途發瘍夏四月二十日(三/字)¶
<pb:KR4h0022_WYG_951-8a>¶
(集作/景字)卒於洛師享年五十五夫人河東栁氏殿中侍御¶
史并之息女才淑有賢行長子某年在羈貫嗣子某未¶
離褓抱夫人既得吉卜具(集作/且)以孤藐之詞請表墓於¶
父友故鄙夫泣書於寢門之外而不讓云君峻而通直¶
而和羣而不黨至於流俗之齷齪細人之姑息屑屑汲¶
汲之態不萌於胷中器度夷逺英華發外居常無怵迫¶
臨事有風節同心定交造次以之評議鑒裁精明不惑¶
從善親仁發於肺肝文章𢎞朗有作者風格學不為人¶
<pb:KR4h0022_WYG_951-8b>¶
與古為徒嚮使登其年充其量束帯公朝其骨鯁魁壘¶
之士與嘗與故䖍州刺史隴西李公受故右補闕安定¶
梁寛中今禮部郎中京兆韋徳符右補闕廣平劉茂𢎞¶
秘書郎趙郡李叔翰方外士右諭徳博陵崔公穎暨予¶
友善&KR1077;夫相視莫逆行二十年洪範之攸好徳儒行之¶
逺相致今則已矣可勝慟耶時貞元十八年(集作/嵗)嵗直¶
鶉首秋七月甲子鏤堅石而銘曰¶
皦皦陸生中和粹清直如朱絃潔如白珩或黙或語不¶
<pb:KR4h0022_WYG_951-9a>¶
將不迎如何斯人晻忽冥冥蚩蚩下輩戩穀或丁曄曄¶
芳蘭嚴霜飄(集作/夙)零命不可問死不可作(集作死/不作兮)嗚呼¶
陸生¶
　　　使持節郴州諸軍事權知郴州刺史賜緋魚袋¶
　　　李公墓誌銘　　　　　　　前　人¶
君諱伯康字士豐隴西成紀人自凉武昭王𤣥孫文穆¶
公冲為元魏僕射司空與兄穆侯恭侯恵侯莊公中秉¶
樞揆外顓方國文穆公二子長曰廷實次曰休繤論道¶
<pb:KR4h0022_WYG_951-9b>¶
追命皆至司徒蟬聮茂盛冠於百族君即叔氏司徒之¶
後也曾祖仲進皇宣州司馬祖僑皇河南府澠池縣令¶
父愔皇朝議大夫宗正丞贈濮州刺史三葉用晦仕不¶
過郡佐縣令夫典司宗籍而天爵崇茂士林嚮仰君以¶
才實克家清方入官始為知己者所薦授閬州司倉掾¶
轉下邽福昌奉先三縣尉皆有能名建中三年調補御¶
史臺主簿成奉未下以太夫人寢疾歸侍藥膳眀年丁¶
内難(集作/艱)衣裳外除迫嚴君子之命復調為長安尉時¶
<pb:KR4h0022_WYG_951-10a>¶
王師清宫鑾輅初復武人干吏理轂下為多事邑之細¶
大必决於君每嵗考績為府中最貞元五年再集荼蓼¶
終喪猶毁不交人事屏居池陽以耕植自業九年春西¶
鄙不靖詔城五原以備邊鄜坊節將選重賢佐以厚禮¶
辟君實董塞門之役不愆於素抑有勞焉拜監察御史¶
轉殿中丞賜以章紱尋遷侍御史加檢校工部員外郎¶
九十四年徙官為鄜上介代謀而鄜之師以律折獄而¶
鄜之人不寃十八年從守臣来朝行次中部所從復於¶
<pb:KR4h0022_WYG_951-10b>¶
左轂䕶其輤裧以至京師庀具㑹事稱情中禮十九年¶
秋七月拜郴州刺史精力恵養蠲除煩苦導利省嗇而¶
人不擾㢘平信厚而吏知方今相國左丞鄭君頃移佐¶
兹郡知君也熟洎入緫綱轄盛推理行再筦宰政方圖¶
陟眀斯言未復奄忽彫落時永貞元年十月某日甲子¶
春秋六十三悲夫君天資器幹機用强敏夷易疏通不¶
移名聲學尚周給(集作/洽)而縁情甚(集作/其)麗業履端脩而¶
睦姻尤甚時人多知君吏理過於文行唯故相太傅盧¶
<pb:KR4h0022_WYG_951-11a>¶
恭公今相國左丞鄭君臮鄙人實知之而棲遲下國迫¶
阨委化斯可歎已夫人范陽盧氏宣城縣令炅之女華¶
緒令儀執笄佐餕先於君殁二十年矣嗣子盧氏縣尉¶
操次子前眀經掖支子某等皆以孝謹而承訓義居(集/作)¶
(君/)令弟長安主簿少安請急喪(集作/襄)事崩波勤逺自荆¶
抵洛泣奉轜車以元和元年某甲子葬于某縣某原之¶
舊封君子曰於長安之兄之喪有以見同氣之痛徳輿¶
以中外伯仲周知所履刻石紀事樸而不誣銘曰¶
<pb:KR4h0022_WYG_951-11b>¶
郴之政兮理平君之行兮㢘清矧有深知兮秉國之成¶
亟言於朝兮將陟其眀窘然符守兮奄忽冥冥胷臆約¶
結兮未攄平生道途自逺兮廣桞芻靈風雨所交兮卜¶
洛佳城元龜是貞厚載是寧吁嗟乎内兄¶
　　　房州刺史崔公墓誌銘　　　前　人¶
公諱述字元眀博陵安平人自東漢長岑長濟北相代¶
擅雕龍之美濟北五代至晉大司農𢎞司農八代至北¶
齊右僕射昻僕射三代至公曽祖皇朝散大夫冀州武¶
<pb:KR4h0022_WYG_951-12a>¶
邑縣令諱紹大父同州白水縣尉諱頊烈考晉州汾西¶
縣令贈定州刺史諱昇之代有文行懿徳為北州冠族¶
公夷雅温粹安舒㢘静於座右銘得含元之妙於政論¶
得理道之奥以之修身以之蒞官盖家法積厚而公能¶
踐之之故也始自宫衛試守未弱冠而為藍田尉已有¶
嘉聞尋轉婺州浦陽令揚州兵曹㕘軍皆以吏理著稱¶
故辟書交委命書隨之歴監察御史再為侍御史(五字/集作)¶
(殿中侍御史/再為侍御史)實佐夀潭洪三邦車賦之重拊循輯睦繄¶
<pb:KR4h0022_WYG_951-12b>¶
上介是賴府遷于荆薦言于朝拜著作郎虞部員外郎¶
論著奏議率循憲矩不毁方以求合不游徑以取㨗貞¶
元十二年出為房州刺史承長帥剛嚴之理當輿師饋¶
饟之殷暴征繼起煩言狎至而能推情廣身以裕勞人¶
惻隠所被四封嘉靖十七年秋九月辛酉感疾捐舘舍¶
春秋五十七夫人京兆韋氏承公宫之訓為女士之表¶
凡合姓二紀柔而正勸以義之道備焉其孤文伯武伯¶
等學通禮籍姿性循至斬焉相視泣奉裳帷以冬十一¶
<pb:KR4h0022_WYG_951-13a>¶
月甲子祔葬于東都某原禮也初公仲兄左庶子安平¶
公有重名於時安平所與游者公皆從而游焉故常與¶
賢士大夫推(集作/摧)古今世道博約論辯攄之於詞凡數¶
千言因曰勝質之文吾所甚懼彼奔(集作/舛)馳塞路者既¶
不可遏又惡用斐然為之耶遂輙削去其用晦如此行¶
義醇備慈仁任恤安平既即世伯兄繼殁猶子之解巾¶
結䄜先於已子故不舉火之日男未仕女未行其於疾¶
則十起衣無常主雖伯魚稚春不能如(集作/嘗)焉羣從族¶
<pb:KR4h0022_WYG_951-13b>¶
姻均禄直以賙其乏不結黨友不趨聲利常(集作/加)欲脩¶
性息跡考一丘之樂而未克齒與位皆負其實奄然不¶
淑為知者所歎建中初徳輿遇公于九江之西其後辱¶
安平戴公(集作/侯是)之知於公獲南容之眷刻石志美不敢¶
曼辭而實録焉銘曰¶
齊稱大風漢有文宗雋賢葳蕤以續昭融坦坦房陵勞¶
謙孝恭優游禄仕惟道之從素履不華黄裳在中乃儀¶
列星乃飾伏熊居易處厚有初有終魂氣杳冥諸孤哀¶
<pb:KR4h0022_WYG_951-14a>¶
恫圓蓍大蔡先逺攸同刻兹貞珉永賁丘封¶
　¶
　¶
　¶
　¶
　¶
　¶
　¶
<pb:KR4h0022_WYG_951-14b>¶
　¶
　¶
　¶
　¶
　¶
　¶
　¶
　文苑英華巻九百五十二¶
