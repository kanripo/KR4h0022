# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:01.067618
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷七百十八
<pb:KR4h0022_WYG_717-1a>¶
欽定四庫全書¶
　文苑英華巻七百十八　　宋　李昉等　編¶
　餞送一¶
　　秋日登洪府滕王閣餞别序一首¶
　　秋日楚州郝司户宅遇餞霍使君序一首¶
　　秋日餞别序一首¶
　　冬日羈游汾陽送韋少府入洛序一首¶
　　越州永興李明府宅送蕭三還齊州序一首¶
<pb:KR4h0022_WYG_717-1b>¶
　　感興奉送王少府序一首¶
　　江寕吳少府宅餞宴序一首¶
　　送李十五序一首¶
　　送白七序一首¶
　　送劼赴太學序一首¶
　　送宇文明序一首¶
　　秋日餞尹大官序一首¶
　　秋夜送閻五還潤州序一首¶
<pb:KR4h0022_WYG_717-2a>¶
　　秋日餞陸道士陳文林序一首¶
　　登薊城西北樓送崔著作入都序一首¶
　　送崔融等從梁王東征序一首¶
　　　秋日登洪府滕王閣餞别序　王　勃¶
豫章(一作/南昌)故郡洪都新府星分翼軫地接衡廬襟三江¶
而帶五湖控蠻荆而引甌越物華天寳龍光射牛斗之¶
墟人傑地靈徐孺下陳蕃之榻雄州霧列俊采(一作/彩)星¶
馳臺隍枕夷夏之交賔主盡東南之美都督閻公之雅¶
<pb:KR4h0022_WYG_717-2b>¶
望棨㦸遥臨宇文新州之懿範襜帷暫駐十旬休假(作/)¶
(暇/)勝友如雲千里逢迎髙朋滿座騰蛟起鳳孟學士之¶
詞宗紫電青霜王將軍之武庫家君作宰路出名區童¶
子何知躬逢勝餞時唯九月序屬三秋潦水盡而寒潭¶
清煙光凝而暮山紫儼驂騑於上路訪風景於崇阿臨¶
帝子之長洲得天(一作/仙)人之舊館層巒聳翠上出重霄¶
飛閣翔(一作/流)丹下臨無地鶴汀鳬渚窮島嶼之縈迴桂¶
殿蘭宫即(一作/列)岡巒之體勢披繡闥俯雕甍山原(一作/源)¶
<pb:KR4h0022_WYG_717-3a>¶
曠其盈視川澤紆(一作/吁)其駭矚閭閻撲地鐘鳴鼎食之¶
家舸艦彌津青雀黄龍之軸雲(一作/虹)消雨霽彩徹區明¶
(一作/雲衢)落霞與孤鶩齊飛秋水共長天一色漁舟唱晩響¶
窮彭蠡之濵雁陣驚寒聲斷衡陽之浦遥襟(一作/吟)甫(作/)¶
(俯/)暢逸興遄飛爽籟發而清風生纎歌凝而白雲遏睢¶
園菉竹氣凌彭澤之樽鄴水朱華光照臨川之筆四美¶
具二難并窮睇盼於中天極娛游於暇日天髙地逈覺¶
宇宙之無窮興盡悲來識盈虚之有數望長安於日下¶
<pb:KR4h0022_WYG_717-3b>¶
目(一作/指)吳㑹於雲間地勢極而南溟深天柱髙而北辰¶
逺闗山難越誰悲失路之人溝(一作/萍)水相逢盡是他鄉¶
之客懐帝閽而不見奉宣室以何年嗟乎大運不窮(一/作)¶
(時運/不齊)命途多舛馮唐易老李廣難封屈賈誼於長沙非¶
無聖主竄梁鴻於海曲豈乏明時所賴君子見機(一作/安貧)¶
逹人知命老當益壮寕移(一作/知)白首之心窮且益堅不¶
墜青雲之志酌貪泉而覺爽處涸轍而相(一作/猶)懽北海¶
雖賖扶摇可接東隅巳逝桑榆非晩孟嘗髙潔空餘(一/作)¶
<pb:KR4h0022_WYG_717-4a>¶
(懐/)報國之情阮籍猖狂豈効窮途之哭勃三尺微命一¶
介書生無路請纓等終軍之弱冠有懐投筆愛(一作/慕)宗¶
慤之長風舍簪笏於百齡奉晨昏於萬里非謝家之寳¶
樹接孟氏之芳隣他日趨庭叨陪鯉對今茲(一作/晨)捧袂¶
喜托龍門楊意不逢撫凌雲而自惜鍾朝相(一作/既)遇奏¶
流水以何慚嗚呼勝地不常盛筵難再蘭亭巳矣梓澤¶
邱墟臨水(一作/别)贈言幸承恩於偉餞登髙作賦是所望¶
於羣公敢竭鄙懐恭疏短引一言均賦四韻俱成請灑¶
<pb:KR4h0022_WYG_717-4b>¶
潘江各傾陸海云爾(一無此/十字)¶
　　　秋日楚州郝司户宅遇餞霍(一作/崔)使君序¶
　　　　　　　　　　　　　　　前　人¶
上元二載髙和八月人多汴北地實淮南海氣近而蒼¶
山隂天光秋而白雲晩川塗所亘郢路極於崤潼風壤¶
所交荆門洎於吳越憑勝地列雄州城池當要害之衝¶
寮宷盡鵷鸞之選昌亭旅食悲下走之窮愁山曲淹留¶
屬羣公之宴喜披鶴霧陟龍門故人握手新知滿目飲¶
<pb:KR4h0022_WYG_717-5a>¶
崔公之盛徳果遇攀輪慕郝氏之髙風還逢解榻接衣¶
簪於座右駐旌棨於城隅臨風雲而解帶眄江山以揮¶
涕巖楹左峙俯映𤣥潭野逕斜開傍連翠渚青蘋布葉¶
亂荷芰而動秋風朱草垂榮雜芝蘭而涵晩液艤仙舟¶
於石岸薦綺席於沙塲賔友盛而芳樽滿林塘青而上¶
筵肅琴歌迭起俎豆駢羅煙霞充耳目之翫魚鳥盡江¶
湖之賞情槃樂極日暮途遥思染翰以凌雲願麾戈以¶
留景嗟乎素交為重覺老㓜之同歸朱紱儻來豈榮枯¶
<pb:KR4h0022_WYG_717-5b>¶
之足道且欣風物共悦濠梁齊天地於一指混飛沉於¶
一貫嗟乎此懽難再殷勤北海之筵相見何時惆悵南¶
溟之路請揚文筆共記良游人賦一言俱成四韻云爾¶
　　　秋日餞别序　　　　　　　前　人¶
黯然别之鎖魂悲哉秋之為氣人之情也傷如之何極¶
野蒼茫白露凉風之八月窮途蕭索青山白雲之萬里¶
奏鳴琴則離鵾别鶴驚岐路之悲心來勝地則時雨凉¶
風助他鄉之旅思琴書人物冀部闗西去馬歸軒雲間¶
<pb:KR4h0022_WYG_717-6a>¶
日下楊學士天璞自然地靈無對二十八宿禀太微之¶
一星六十四爻受乾坤之兩卦論其器宇滄海添江漢¶
之波序其文章𤣥圃積煙霞之氣幾神之外猶是卿雲¶
陶鑄之餘尚同嵇阮接光儀於促席直覩明月生天響¶
詞辯於中庭但覺清風滿室悠哉天地含靈有喜愠之¶
容丘也東西悵望積别離之恨煙霞直視蛇龍去而泉¶
石空文酒求朋賢俊&KR0262;而琴歌斷門生餞别如北海之¶
郡前高士將歸似東都之門外研精麝墨運思龍章希¶
<pb:KR4h0022_WYG_717-6b>¶
存宿昔之資去啟相思之詠¶
　　　冬日羈游汾陽送韋少府入洛序¶
　　　　　　　　　　　　　　　前　人¶
游汾勝壤樓船髙漢帝之詞卜洛名都城邑辨周公之¶
跡仰天文而窺日月雖共光華憑地理而考山川即殊¶
南北韋少府玉山四照珠胎一色縱横振鋒頴之才吐¶
納積江湖之量子雲筆札擁鸞鳳於行間孫楚文詞列¶
宫商於調下牽絲一命披林野而隨班考績三年指蘭¶
<pb:KR4h0022_WYG_717-7a>¶
臺而赴選移征駕背長亭地隔風煙人離嵗月(闕/)¶
　既同斟桂之歡(一作/飲)岐路風塵即斷驚蓬之思下官¶
詩書拓落羽翮摧頽朝廷無立錐之處邱園有括囊之¶
所山中事業暫到漁樵天下棲遲少留城闕忽逢萍水¶
對雲雨以無聊倍切窮途撫形骸而何託于時氷霜裂¶
地星象迴天朔風動而闗塞寒明月下而樓臺曙各題¶
一字傳之兩鄉云爾¶
　　　越州永興李明府宅送蕭三還齊州序¶
<pb:KR4h0022_WYG_717-7b>¶
　　　　　　　　　　　　　　　前　人¶
嗟乎不游天下者安知四海之交不渉河梁者豈識别¶
離之恨松枝(一作/杖)薜衣琴樽為得意之親臨逺登髙煙¶
霞是賞心之事有梁孝王之下客僕是河南之南孟嘗¶
君之上賔子在北山之北幸屬一人作寰中之主倐(疑/作)¶
(翛/)然四皓為方外之臣俱游萬物之間相遇三江之表¶
許𤣥度之清風朗月時慰相思王逸少之脩竹茂林屢¶
陪歡宴加以恵而好我攜手同行或登吳㑹而聽越吟¶
<pb:KR4h0022_WYG_717-8a>¶
或下宛委而觀禹穴良談落落金石絲竹之音輝雅智¶
飄飄松栢風雲之氣状當此時也嘗謂連璧無異鄉之¶
别斷金有好親之契生平於張范之年齊物於恵莊之¶
嵗三光迴薄未殫投分之情四序循環詎盡忘言之道¶
豈期我留子往樂去悲來横咽水而東西緒愁雲於南¶
北况乎泣窮途於白首白首非臨别之秋(一作/愁)嗟岐路¶
於他鄉他鄉豈送歸之地蓐收戒序少昊司辰清風起¶
而城闕寒白露下而江山逺徘徊去鶴將别蓋而同飛¶
<pb:KR4h0022_WYG_717-8b>¶
斷續來鴻共離舟而俱泛古人道别動便經年今我言¶
離㑹當何日山巨源之風猷令望善佐朝廷嵇叔夜之¶
潦倒麤疎甘從草澤行當山中攀桂往往思仁野外紉¶
蘭時時佩徳人非桃李豈得無言子免(疑/)簫韶當湏振¶
響勉酌傷離之酒具陳感别之詞各賦一言俱題六韻¶
　　　感興奉送王少府序　　　　前　人¶
八十有遇共太公晩官未遲七嵗神童與顔回早死何¶
益僕一代丈夫四海男子衫襟緩帶擬貯鳴琴衣袖闊¶
<pb:KR4h0022_WYG_717-9a>¶
裁用安書巻貧窮無有種富貴不選人高樹易來風幽¶
松難見日羽翼未備獨居草澤之間翅翮若齊即在雲¶
霄之上鳥衆多而無辨鳳馬羣雜而不分龍荆山㸔刖¶
足之夫湘水聞離騷之客人貧才富罔窺卿相之門貌¶
弱骨剛豈入王侯之宅王少府北辭伊闕南登湎山過¶
我貧居飲我清酒一談經史亞比孔先生再讀詞章何¶
如曹子建山岳藏其跡川澤隠其形一旦覩風雲千年¶
想光景孔夫子何湏頻删其詩書焉知來者不如今鄭¶
<pb:KR4h0022_WYG_717-9b>¶
康成何湏浪注其經史豈覺今之不如古王少府乃可¶
畏後生學問人也各為四韻共寫别懐¶
　　　江寕吳少府宅餞宴序　　　前　人¶
蔣山南望長江北流伍胥用而三吳盛孫權困而九州¶
裂遺墟舊壤百萬里之皇城虎踞龍盤三百年之帝國¶
闕連石塞地實金陵霸氣盡而江山空皇風清而市朝¶
改昔時地險嘗為建業之雄都今日太平即是江寧之¶
小邑吳生俊宷輔佐烹鮮我輩良游方馳去鷁梁伯鸞¶
<pb:KR4h0022_WYG_717-10a>¶
之逺逝自有長謡閔仲叔之遐征欲逢厚禮臨别浦枕¶
離亭陣雲四面洪濤千里簾帷後闢竹樹映而秋煙生¶
棟宇前臨波潮驚而翔(一作/祥)風動嗣宗高嘯緑軫方調¶
文舉清談芳樽自滿想衣冠於舊國便值三秋憶風景¶
於新亭俄傷萬古情窮興洽樂極悲來愴零雨於中軒¶
動流波於下席嗟乎九江為别帝里隔於雲端五嶺方¶
踰交州在於天際方嚴去舳且對窮途玉露下而蒼山¶
空他鄉悲而故人别請開文囿共瀉詞源人賦一言俱¶
<pb:KR4h0022_WYG_717-10b>¶
題四韻¶
　　　送李十五序　　　　　　　前　人¶
夫人生百齡促膝是忘言之契丈夫四海交頥非贈别¶
之資然乃想山川之遽違送歸將逺惜嵗年之不待行¶
樂無時於是輟離騷以少留敞幽亭之多暇山芳襲吹¶
疑居蘭室之中水樹(一作/榭)含香宛似楓江之上御溝新¶
溜近入離絃賔館餘花遥催别酒既而榮波東注灞㟁¶
南登浮蟻傾而髙宴終飛鳥(一作/踆鳥)落而離宫&KR0262;雖相思¶
<pb:KR4h0022_WYG_717-11a>¶
為贈終結想於筆滋而素賞無暌蓋申情於麗藻人為¶
四韻各賦一篇¶
　　　送白七序　　　　　　　　前　人¶
天地所以間南北山川所以别風雲陽舒隂慘覺造化¶
之為勞日運星迥恨良辰之不定白七官天台傑氣地¶
乳(一作/蘂)竒精當益友之龍頭處通侯之鷰頷靈珠耀掌¶
是琴酒之文人長劍横腰即風雲之烈士屬天象掩峻¶
帝道徴竒吐(闕/)　之珠玉作朝廷之鸞鳳寰中握手得¶
<pb:KR4h0022_WYG_717-11b>¶
希代之英靈天下傾心盡當年之意氣整秋駕駐春装¶
背横溪之七曲對長亭之十里中情易感下調多愁送¶
君當東陸之前逢我在北風之别嗟乎良友不追神交¶
巳逺同人者少方見阮籍之眼青知我者稀不學馮唐¶
之首白唯當遜游絶壑旅悲空山幽桂一叢賞古人之¶
明月長松百尺對君子之清風既而花鳥争飛烟霞競¶
集青山髙而望逺白雲深而路遥貴余以道誰能著後¶
五千言贈子以言空有離前四十韻¶
<pb:KR4h0022_WYG_717-12a>¶
　　　送劼赴太學序　　　　　　前　人¶
今之游太學者多矣咸一切欲速百端進取故夫膚受¶
末學者因利乗便經明行脩者華存實爽至於振骨鯁¶
之風標報賢聖之言懐逺大之舉蓋有之矣未之見也¶
可以深慕哉且吾家以儒輔仁述作存者八代矣未有¶
不久於其道而求苟出者也故能立經陳訓删書定禮¶
揚魁梧之風樹清白之業使吾徒子孫有所取也大雅¶
不云無念爾祖易不云幹父之蠱書不云(闕/)　　　詩¶
<pb:KR4h0022_WYG_717-12b>¶
不云不如友生四者備矣加之執徳𢎞信道篤心則口¶
誦廢食忘寝渙然有所成望然有所伏然後可以託教¶
義編人倫彰風聲議出處若意不感慨行不卓絶輕進¶
苟動見利忘義雖上一階履半級何足恃哉終見棄於¶
髙人但自溺於下流矣吾被服家業霑濡庭訓切磋琢¶
磨戰兢惕勵者二十餘載矣幸以薄伎獲蠲戎役嘗恥¶
道未成而受禄恨不得如古君子四十强仕也而房族¶
多孤飦粥不繼逼父兄之命覩饑寒之切解巾捧檄扶¶
<pb:KR4h0022_WYG_717-13a>¶
老㩦㓜今既至於斯矣不蠶而衣不耕而食吾何徳以¶
當哉至於竭小人之心申猶子之道飲食衣服晨昏左¶
右庻幾乎令汝無反顧憂也行矣自曖游必有方離别¶
咫尺未足耿耿嗟乎不有居者誰展色飬之心不有行¶
者孰就揚名之業籩豆有踐菽水盡心盍各賦詩敘離¶
道意云爾¶
　　　餞宇文明序　　　　　　　前　人¶
昔者王烈登山林泉動色嵇康入座左右生光豈非仙¶
<pb:KR4h0022_WYG_717-13b>¶
表足以感神真姿可以錯物况我巨山之凛孤出昇華¶
之麗清峙羣公之好善下官之惡俗接霓裳於勝席陪¶
鶴轡於中軒俱抜(闕/)　之標各仗専門之氣煙霞用足¶
江海情多言泉共秋水同流詞鋒與夏雲争長雖易庭¶
載酒方趨好事之游而肆樂含毫請命昇遷之筆同抽¶
藻思共寫離恨¶
　　　秋日餞尹大官往京序　　　駱賔王¶
尹大官三冬業(一作/懸)暢指蘭臺而拾青薛六郎四海情¶
<pb:KR4h0022_WYG_717-14a>¶
深飛桂樽而舉白于時兎華東上龍火西流劍影沉沉¶
碎楚蓮於秋水金牌照岸秀陶菊於寒隄既切送歸之¶
情彌軫窮途之感重以清江帶地間吳㑹於星津白雲¶
在天望長安於日路人之情也能不悲哉(集作/乎)雖道術¶
相忘叶神交於靈府而風煙懸隔貴申心於翰林請振¶
詞鋒同(一作/用)開筆海人為四韻用慰九秋云爾¶
　　　秋夜送閻五還潤州序¶
閻五官言返維桑脩途指金陵之地李六郎交深投漆¶
<pb:KR4h0022_WYG_717-14b>¶
開筵浮玉斚(集作/白玉)之樽于時璧彩澄虚漏輕光於雲葉¶
珪隂&KR0262;迥摇碎影於風梧雖桂醑蘭缸暫淹留於一夕¶
而青山黄鶴將惆悵於九秋請勒四言俱伸五際¶
　　　秋日餞陸道士陳文林序¶
陸道士將游西輔康(集作/通)荘指浮氣之闗陳文林言返¶
東吳脩途走落星之蒲於是維舟鏡(集作/錦)水藉蘭葉(集/作)¶
(若/)以開筵絏騎金隄泛榴花而(集作/於)祖道于時赤熛紀¶
節青女司辰霜雁銜蘆舉賔行而候氣寒蟬噪栁帶凉¶
<pb:KR4h0022_WYG_717-15a>¶
序以愴(集作/含)情加以山接太行聳羊腸而飛蓋河通少¶
海疏馬頰以開津(集作/瀾)登髙切送歸之情臨水感逝川¶
之歎既而嗟别路之難駐惜離樽之易傾雖䝉邑(集作/漆□)¶
筌蹄已忘言於道術而陟(一作/渉)陽風雨貴抒情於詠歌¶
各賦一言俱成(集作/同為)四韻庻幾别後用暢離憂云爾¶
　　　登薊城西北樓送崔著作入都序¶
　　　　　　　　　　　　　　　陳子昂¶
僕嘗倦游傷别久矣况登樓逺國銜酒故人憤胡孽之¶
<pb:KR4h0022_WYG_717-15b>¶
侵邊從王師之出塞元戎按甲方割鮮卑之壘天子賜¶
書且有相君之召而崔侯佩劍即謁承明羣公負戈方¶
絶大漠燕山北望遼海東浮雲臺與碣館天殊亭障共¶
衣冠地隔撫劍何道長謡増歎以身許國我則當仁論¶
道匡君子思報主仲冬寒苦幽朔初平蒼茫天兵之氣¶
㝠㓕戍雲之色白羽一指可掃丸都赤墀九重行欣讌¶
樂(集作佇/觀獻凱)心期我願斯遂(集作誠必/願斯我遂)君(集有/之字)心共有策¶
勳飲至方同廊廟之歡偃霸(後漢作伯/集作武)囊弓借爾文儒¶
<pb:KR4h0022_WYG_717-16a>¶
之首薊丘故事可以贈言同賦登薊樓送崔子云爾¶
　　　送著作佐郎崔融等從梁王東征序¶
　　　　　　　　　　　　　　　前　人¶
古者凉風至白露下天子命將帥訓甲兵將以外威荒¶
戎内輯中夏時義逺矣自我大君受命百蠻蟻伏匈奴¶
舍蒲桃之宫越裳重翡翠之貢虎符不發象胥攸同實¶
欲髙議雲(集作/靈)臺偃白天下而林胡遺孽蓬亂邊甿驅¶
蚊蚋之師怠雷霆之伐乃竊海裔弄燕陲皇帝哀北鄙¶
<pb:KR4h0022_WYG_717-16b>¶
之人罹其辛螫以東征之義降彼偏禆猶恐威令未孚¶
亭塞仍梗乃謀元帥命佐軍得朱邸之天人乃黄閣之¶
元老廟堂授鉞鑿門申命建梁國之旌旗吟邉庭之簫¶
鼔東向而拜北首(集作/道)長驅霓旌(集作/蜺旄)羽騎之殷戈翻¶
落日突鬢䝉輪之勇劍决浮雲方且獵火九都窮踏冐頓¶
存肅慎弔姑餘徬徨赤山巡御日域以昭我王師襲天¶
討也嵗七月軍出國門天晶無雲朔風清海時比部郎¶
中唐奉一考功員外郎李迴秀著作佐郎崔融並叅帷¶
<pb:KR4h0022_WYG_717-17a>¶
幕之賔掌書記之任燕南悵别洛北思歡頓旌節而少¶
留傾朝廷而出餞永昌丞房思𤣥衣冠之秀乃帳蕙圃¶
席蘭塘環曲榭羅羽觴寫中京之望縱候亭之賞爾乃¶
投壺習射博奕觀兵叩(一作/鏜)金鐃戞瑶琴(集作/林)歌易水¶
以慷慨奏闗山以徘徊頽陽半林微隂生(一作/出)座思長¶
風以破浪恐白日之蹉跎酒中樂酣㧞劍起舞則已氣¶
横遼碣志掃獯戎抗手何言賦詩以贈¶
　¶
<pb:KR4h0022_WYG_717-17b>¶
　¶
　¶
　¶
　¶
　¶
　¶
　¶
　文苑英華巻七百十八¶
