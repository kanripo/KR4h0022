# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:54.696734
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷五百六十四
<pb:KR4h0022_WYG_564-1a>¶
欽定四庫全書¶
　文苑英華卷五百六十四　宋　李昉等　編¶
　賀祥瑞四¶
　　爲朝臣賀凉州瑞石表一首¶
　　代皇太子賀石龜負圖表一首¶
　　爲納言姚璹等賀瑞石龜表一首¶
　　爲納言姚璹等賀瑞石表一首¶
　　百寮賀瑞石表一首¶
<pb:KR4h0022_WYG_564-1b>¶
　　賀天尊瑞石及雨表一首¶
　　爲宰相賀武威郡石化為麵表一首¶
　　爲涇州李使君賀慶山表一首¶
　　爲許智仁奏懐州黄河清表一首¶
　　賀秦州河清表一首¶
　　中書門下賀滑州黄河清表一首¶
　　賀河清表一首¶
　　中書門下賀醴泉表一首¶
<pb:KR4h0022_WYG_564-2a>¶
　　賀櫟陽醴泉表一首¶
　　　爲朝臣賀凉州瑞石表　　　上官儀(貞觀十/七年)¶
臣元嘉等言臣聞太陽含字天之命也徳水呈文地之¶
符也是知光膺寳厯非幽賛無以享鴻名對越兩儀非¶
神物何以昌丕緒故有𤣥龜負卦繇表軒功朱鳥啣書¶
兆彰姬籙非聖人之撫運孰能與於此乎伏惟皇帝陛¶
下慶韞上元與天皇而合徳祥凝太始體耀魄以齊明¶
作周錫𦙍王叢本於氷翼生商降祉寳祚基於玉筐然¶
<pb:KR4h0022_WYG_564-2b>¶
後樞電効神皇虹授彩彤雲澹景標映龍顔瑞火流光¶
呈發鳥跡由是凝圗作極握紀中天化洽九垓恩錦(疑/作)¶
(綿/)八表功成戢武散騑服於桃園業定𢎞文覃正朔於¶
昌海輯五玉而彰禮備陳萬舞而表樂成至徳至仁垂¶
拱巖廊之上乃聖乃神逺算廟堂之下憲文王而授立¶
招天奬於夢齡象漢帝以登賢選仁明於刻(闕/)國重曜¶
而臨照家萬宇而永貞是以淹歳亢陽離輝昇而𤣥澤¶
降春疇罕闕震方建而年稼登受册之辰隨輕輪而翊¶
<pb:KR4h0022_WYG_564-3a>¶
佳氣夏絃之月接飛蓋而吐芝英郡國陳孝徳之符煙¶
浮(一作/生)霧集縣道奏明靈之貺電擊雷奔豈與夫日至¶
月書可同年而語矣伏見凉州都督李襲譽表奏昌松¶
瑞石合百一十字文曰髙皇海出多子李久(唐書五行/志作元)¶
王八千(唐書/作十)年太平天子李世民王(唐書無/王字)千年太子¶
李治書燕山人(唐書有/士字)樂太國主尚注諤(唐書作/汪謤)奬文¶
仁邁千古大王五王六王七王十王(唐書無/王字)鳯尾(唐書/作毛)¶
才子七佛八菩薩及上果佛田天子武文(唐書作/文武)貞觀¶
<pb:KR4h0022_WYG_564-3b>¶
昌大聖延四方上下萬治忠孝爲善(八字唐書作上不/治示孝仙戈八為)¶
(善/)其文不次者略而不載敕遣禮部郎中栁逞馳驛檢¶
覆並同所奏皆素文玉潔若瓊樹之華滋𤣥質碧鮮擬¶
翠微之逺色雖復霞熛冠岳暉鏤誅(疑/)於介丘海鏡浮¶
山昭列名於稽㞯方兹秀麗曾何足云臣等歴選皇猶¶
稽河圗於東序詳觀帝籙披冊府於西崑媧燧以前不¶
可得而知矣羲農以降乃考載而言焉若乃馬遰堯壇¶
鳯御虞冊麟遊吐字頗渉劉邦葉蠧爲文纔稱病已𤣥¶
<pb:KR4h0022_WYG_564-4a>¶
石降徴於典午赤伏錫命於炎精皆髣髴如神徴文見¶
意或傍通以取證或索隠以求端猶且動色當年光華¶
曩志矧茲天册顯發靈瑞頌聖徳之欽明通史筆之揚¶
堯典述國祚之悠永倍龜策之卜周年追美先朝衍軒¶
丘之徳姓式昭儲后邁釣臺之有光豈非天鍳孔明聖¶
尤大者祥彌著靈心至察徳加厚者祚逾長是用越契¶
超䋲光前振古績無與二慶溢登千臣等自省㣲生幸¶
霑鴻造荷重光之煦育觀三才之宅心雀躍無以表其¶
<pb:KR4h0022_WYG_564-4b>¶
誠鳬趨不足勝其喜臣無任悦豫之至¶
　　　代皇太子賀石龜負圗表　　崔　融¶
臣某言臣聞虞舜五帝也夏禹三王也應厯數則星昴¶
告期度水土則河精授象故知至誠上感無徃而不通¶
神道曲成有來而先見伏惟天皇運斗極平太階漏徳¶
澤於海河散皇明於日月煙雲郁郁鳥獸蹌蹌百寳用¶
而銀甕滿五榖豐而丹甑出化之逺及隂陽不測之謂¶
神徳之廣被天地無名之曰道嵩髙維嶽洛陽下都此¶
<pb:KR4h0022_WYG_564-5a>¶
焉符理之所古則先靈之地伏見洛州牧相王所奏嵩¶
山下頂封禪壇側掘得石龜負圗篆文一百六十字者¶
臣亟聞其言矣昔者黄轅東省河獻龍書蒼頡南廵洛¶
呈龜字古猶今也其若兹乎夫惟氣挾風霜文含星象¶
玉經山上匪藉傍求銀丹池中居然暗發頌國祚之長¶
久孕育於萬八千年歌卜筮之叶從牢籠於六十四卦¶
况復髙臨秦室近控洛壇佇降王者之封常有君來之¶
望由是神工不召若鐫金鏤之名天意潜彰似刻銀䋲¶
<pb:KR4h0022_WYG_564-5b>¶
之篆豈與玉龜在㤗山之上莫覩其祥石龜出吳江之¶
右空傳其跡可同年而語哉臣才謝元良忝當儲貳三¶
靈睠命預聞東序之圗萬國心歡願奉南山之夀無任¶
悦豫之至謹遣某官奉表稱慶以聞臣某誠歡誠喜云¶
云¶
　　　爲納言姚璹等賀瑞石龜表　　李　嶠¶
臣某言伏見衡州所進瑞石形似龜頂上有文曰大周¶
并有乾坤卦字左邉有王武九千字又有水火金木土¶
<pb:KR4h0022_WYG_564-6a>¶
字各依其方北邉兼有井字臣等詳觀靈字伏覩竒文¶
事實非常理同神仙(疑/)首列大周文(疑作/之)字表元首之¶
尊左有王武之名明左契之執合乾坤之兩卦分金木¶
之五行五行展轉而不窮兩卦周流而無極井以養物¶
而知渥(疑作/泥)澤之下覃石以補天乃顯貞堅而上列將¶
以九千之寳祚嗣七百之鴻基兆發靈心事符嘉運况¶
復名爲𤣥武叶國姓而呈休出自炎方迎嚮明而發祉¶
神祗之命受托於四靈感應之符實超於千載臣等叨¶
<pb:KR4h0022_WYG_564-6b>¶
延恩奬屢覩(一作/覿)嘉祥喜抃之情實百常品無任慶躍¶
之至謹奉表陳賀以聞謹言¶
　　　爲納言姚璹等賀瑞石表¶
臣某等言伏見瑞石有文曰武帝李彰好生臨國永保¶
吉昌伏惟陛下受命旻穹降靈宗祏複棟重簷之禮嚴¶
配昭升五刑九辟之科平反宥恤故能使三精孚徳七¶
廟垂祥頻降靈符屢彰潜祉好生臨國寔開琬琰之文¶
永保吉昌顯示貞堅之籙隆萬代之遐筭曠千齡而不¶
<pb:KR4h0022_WYG_564-7a>¶
聞臣等叨沐恩私謬當樞近親覿休寳相趨抃躍無任¶
嘉慶之至謹奉表稱賀以聞仍請出示百寮并録付史¶
舘¶
　　　百寮賀瑞石表¶
臣某等言臣聞髙明博臨無逺不應正直潜感雖幽必¶
通伏惟皇太后陛下慶發曽沙業隆大寳以至明當宗¶
社之寄以至聖合乾坤之徳荷三葉之休光承五行之¶
厯紀平秩庻政大亨羣物冠帶遐荒之域天福日臨閭¶
<pb:KR4h0022_WYG_564-7b>¶
閻富夀之氓禮變樂和液露霑洽休徴昭顯用能上披¶
乾象下發坤珍吐川之靈秘開神之韞匱伏見雍州永¶
安縣人唐同泰於洛水中得瑞石一枚上有紫脉成文¶
曰聖母臨人永昌帝業八字臣等抃窺靈迹駭矚珍圗¶
俯仰殊觀相趨動色竊惟聖徳奉天逓爲先後神道助¶
教相因發明陛下對越昭升欽若扶揖允塞人祗之望¶
寔當天地之心所以幽賛嘉兆傍通景貺且人稱同泰¶
縣實永安姓氏將國號𤣥符土地與石文明應表裏潜¶
<pb:KR4h0022_WYG_564-8a>¶
㑹樞機𡨕發明宴坐之逾昌驗皇基之永泰則自然之¶
無朕不測之謂神非夫道格昊蒼徳充幽顯豈能發何¶
言之微㫖臻不召之靈物考皇圖於金册搜瑞典於瑶¶
編則有蟲蠧成文魚鱗吐匣丹書集於昌户緑錯薦於¶
堯壇或詞隠宻微或氣藏䜟緯莫究天人之際罕甄神¶
秘之心未有昭聖毓靈發祥隤祉明白顯著燭曜暉光¶
若斯之盛者也且夫導洛䟽津卜瀍經宇是開帝王之¶
宅實爲龜書之泉伯禹以致孝鬼神九疇天錫陛下以䖍¶
<pb:KR4h0022_WYG_564-8b>¶
恭顧託八篆靈開超萬祀而同存歴百百(疑/)而罕逮况¶
乎隂陽景測朝市天臨號令施於四海機衡動於萬國¶
靈心叶賛景業㑹昌薦希代之鴻寳獲非常之嘉應固¶
可以明禋太寳禮秩介丘副神宗之廼睠答上𤣥之蕃¶
祉臣等遇偶休明榮參簮笏千年且暮邀逄累聖之期¶
百辟歌謳喜屬三靈之慶無任鳬藻踴躍之至謹表詣¶
闕陳賀以聞¶
　　　賀天尊瑞石及雨表¶
<pb:KR4h0022_WYG_564-9a>¶
臣聞大悲握契汲引之數盈千𤣥聖垂機感現之瑞不¶
一隨縁應俗或作儒童降跡通凡常爲長者然則前佛¶
皆同一字可通(疑作/道)非道理兩名至矣哉不可得而稱¶
也伏惟天册金輪聖神皇帝陛下功成塵刼跡御金輪¶
萬姓樂推百靈欣戴如來備記昔避天女之宫菩薩降¶
生遂坐人王之國臣等一昨伏見四(疑/)岳雲䑓觀道士¶
奏稱御像瑞石大妙至極天尊一鋪創造聖容未施五¶
色宿昔之頃畫繢自然不加之分宛同神化七十二相¶
<pb:KR4h0022_WYG_564-9b>¶
合而成體八十一好散而成章披絳雲之室闢明霞之¶
舘千乗億騎浮空而下九仙五老歩虛而來羽抱錦帔¶
風揺雲起龍文而鳯章日縣而月綴威儀有睟侍衛無¶
聲坐疑龍漢之遊何必仙山之㑹自非隂陽不測變化¶
無方慿法匠之威靈假神功之動用其孰能與於此中賀¶
臣等又聞先天後天聖徳合於無象欲雨而雨𤣥契通¶
於不言日者王室屋(一作/屈)聞炎方在候陛下乗朱輅駕¶
赤騮歴太陽之中道居明堂之左个百神受職萬國來¶
<pb:KR4h0022_WYG_564-10a>¶
朝既配帝而嚴禋亦統天而布政是時也慈雲結慶甘¶
露流香微風蕭然纎塵不起凡百在宥動色相歡咸以¶
爲天者萬人之本物有不霑於澤者則仰皇天而望之¶
有不覃於惠者則籲告而請之更祈洪㴻輙聞流潦俄¶
而油雲族晚覆雙闕而朝隮膏雨及私浹三川而校(疑/)¶
下郊原吐潤品彚霑蘇麥壟纎莖已擢兩岐之秀黍田¶
香粒方滋合頴之苖凡在群生不勝幸甚然後知御雲¶
䑓而占繇幸洛陽而録囚盖其眇少曽何髣髴臣等幸¶
<pb:KR4h0022_WYG_564-10b>¶
忝簮笏預睹珍符惟徳洞𡨕即叶元皇之化惟靈薦福¶
長延梵帝之尊抃蹈之情倍百恒品無任鳬藻之至¶
　　　爲宰相賀武威郡石化爲麫表¶
　　　　　　　　　　　　　　　孫　逖(天寶/三載)¶
臣等伏見王倕奏武威郡畨禾縣嘉瑞鄉天寳山周囬¶
五六里石化爲麫在近村閭及諸郡部落自今載正月¶
以來取食甘羙益人又按圗經貞觀九年鳯凰集於此¶
故名嘉瑞鄉其天寳山在此郷界伏以神道設教變化¶
<pb:KR4h0022_WYG_564-11a>¶
無方聖人爲心感通必應陛下仁霑動植澤及生靈故¶
得地不藏寶石變爲麫既資人食又濟邉廪成熟自因¶
於道氣艱難不待於農功豈來麰之足方何雨粟之能¶
喻况山符聖號用彰於萬夀鄉表瑞石允迪於前烈殊¶
祥叶應景福攸臻臣等忝侍軒墀倍深慶悦無任抃躍¶
之至謹奉表陳賀以聞¶
　　　爲涇州李使君賀慶山表　　崔　融(垂拱/二年)¶
臣某等言某日奉某月詔書新豊縣有慶山出曲赦縣¶
<pb:KR4h0022_WYG_564-11b>¶
囚徒改新豊爲慶山縣賜天下酺三日凡在含生孰不¶
慶幸中賀㣲臣詳窺海記博訪山經方丈蓬萊之(疑作/人)¶
跡所蓬到層(作/増)城𤣥圃道家之妄説伏惟皇太后陛下¶
應天順人正位凝命中外咸一隂陽以和嘉木四方而¶
平春露草三旬而候月冲恩浹洽嘉貺駢闐當雍州之¶
福地在漢都之新邑聖渚潜開神峯欻見政平而湧自¶
蕩於雲日徳茂而生非乗於風雨游龍蜿蜿疑呈八卦¶
之圗鳴鳯嗈嗈似發五音之奏仙蠶曵繭美稼抽芒一¶
<pb:KR4h0022_WYG_564-12a>¶
人有合於天心百姓不知其帝力方驗鎮星垂象山萌¶
輔地之徴太嵗加年水兆載坤之應天人交際影響合¶
符雷雨既作喜氣冲於三象鍾石以陳歡心動於萬物¶
臣幸忝簮帶濫守藩隅不獲馳蒼闕而拜手望紫庭而¶
繼足殊祥踵至寳算無疆厚賚傍霑群生(一有之/字非)幸甚¶
不任悚踊之至謹遣某官奉表以聞¶
　　　爲許智仁奏懐州黄河清表¶
臣智仁言臣聞徳水清漪詩人以之興頌濁流澄鏡大¶
<pb:KR4h0022_WYG_564-12b>¶
聖於是登朝伏惟皇帝陛下道叶二儀功超萬古上𤣥¶
降祉變孟津於渌波厚載呈祥發榮光於翠浼臣以去¶
月得河内縣申云自太平村已下三十餘里河水變清¶
各遂淺深泠然徹底鱗介之族無所藏形(一作/養藏)謹自依¶
極(此句/疑)息同其狀又嵩髙維岳形入清流少室竒峯恭¶
差具寫謹按易坤靈圗曰聖人受命瑞見於河伏見凉¶
州𤣥石式昭靈命臣部黄河應時清澈天禎地貺既符¶
易象之文聖祚河清暗合靈圖之義古人歎其難俟臣¶
<pb:KR4h0022_WYG_564-13a>¶
今乃得親觀身體太平之風目擊㑹昌之瑞無任悦豫¶
之至(唐書五行志凉州立石在十七/年懐州河清乃十六年當考)¶
　　　賀秦州河清表¶
臣聞崇髙不極之謂天廣博無涯之謂地若乃參天地¶
之𤣥化代覆育之神功者其在聖人乎故能俯同五情¶
恩浸八紘允膺千載仁霑萬代明靈之貺自我所招幽¶
顯合符斯其效矣伏惟皇帝陛下家六合馭三光推明¶
允之一心置於天下之腹用狥齊之四日招於萬物之¶
<pb:KR4h0022_WYG_564-13b>¶
情蜻蟲麛卵之所安猶懐夕惕輿頌蒭蕘之瞽説尚廽¶
天睠其所愛育者多矣而况於鰥寡孤獨乎其所容納¶
者衆矣而况於公侯卿士乎至若削平宇宙混一華夷¶
乃武也致(疑/)教㑹昌樂新禮創乃文也穆巖廊以凝睇¶
調風雨於絶恨(疑/)乃聖也運埏埴以裁成動隂陽而不¶
測乃神也體茲四霽侔彼兩儀神物之來盖惟常理伏¶
見秦州刺史表今月某黄河水復清深淺澄映百有餘¶
里清自龍門之下驗登期以御天波及萬春之卑表無¶
<pb:KR4h0022_WYG_564-14a>¶
疆以彌夀臣聞道之所格者𢎞則靈之所感者大徳之¶
所包者厚(疑/)則地之所應者深是以千祀登期自古¶
歎其難遇一嵗之内祚聖人而再清求諸典墳竟無倫¶
匹在於明世絶後光前宜其上答靈心升中告禪金聲¶
(一作/舉)玉振合百神於介丘玉輅朱輪副萬國之翹首則¶
普天幸甚何其樂歟臣等越自下才欣逢上徳致百王¶
之不致聞億載之未聞舞蹈之深實百恒品¶
　　　中書門下賀滑州黄河清表¶
<pb:KR4h0022_WYG_564-14b>¶
　　　　　　　　　　　　　　　權德輿¶
臣某等言今日内侍朱希顔奉宣進止示臣鄭滑觀察¶
使姚南仲所奏今月一日至六日白馬縣界三十里黄¶
河清者伏以道(集作/𨗳)自積石出於崑崙乃建靈源之封¶
特視上公之禮克符昌運必降殊祥伏惟陛下聖澤感¶
通休徴(集作/貞)疊委惟此濁質化爲清瀾國典所書是稱¶
大瑞詩曰俟河之清人夀幾何歎其不可得而見也今¶
則白馬之津三十里所澄澈如練綸漪成文一邦㓜艾¶
<pb:KR4h0022_WYG_564-15a>¶
共觀嘉慶乃寓經界式彰永寜昔秦號水徳徒推厭勝¶
漢紀河平茍安決溢神功幽賛獨表清時足以薦諸宗¶
廟書之史䇿臣等忝(集作/謬)登樞近獲奉休明無任欣抃¶
踴躍之至謹奉表陳賀以聞臣某等誠歡誠抃頓首謹¶
言(貞元十四年/五月十五日)¶
　　　賀黄河清表¶
臣某言臣得進奏官狀伏承河陽奏汜水西界從洛口¶
黄河清一百六十里又横海軍奏界内河清澄澈分明¶
<pb:KR4h0022_WYG_564-15b>¶
者臣聞聖人在上天下和平風雨時若則海波不蕩黄¶
河清夫土所以載水水所以利物天意鍾土徳之道(疑/)¶
開水瑞之華符我上聖祥於下土中賀伏惟睿聖文武¶
皇帝陛下蹈十聖之原軌陳一王之大法垂衣裳以朝¶
萬國舞干羽而來四夷平泰階於天纒偃師節於靈䑓¶
故得濁波渾渾千載一清長瀾浩浩百里如鏡氣新天¶
宇光澈地脉仰分萬象之法中涵千聖之徳初澄海裔¶
表陛下横恩波於海上再清洛口助陛下鋪文明於土¶
<pb:KR4h0022_WYG_564-16a>¶
中二十八日兆陛下告成之日也百六十里期陛下得¶
聖之數也臣謬承分閫之寄叨榮持節之權生當海宴¶
之年幸識河清之日未奉明詔不敢擅離軍府詣闕隨¶
公卿蹈舞明庭下情無任西望踴躍之至¶
　　　中書門下賀醴泉表　　　　常　衮(大厯/二年)¶
臣等伏以西京櫟陽縣有泉水於平地湧出㓗誠飲者¶
痼疾咸痊稽之圗牒是曰醴泉臣聞和氣上感湛恩下¶
浹則有休徴以彰至化近在雨金之地特啟莢泉之瑞¶
<pb:KR4h0022_WYG_564-16b>¶
無源獨湧平地滂流當神明之積髙表隂陽之不測其¶
氣香潔其味甘醇抱華清而盪邪資靈化以除穢積年¶
之疾一飲皆愈挈瓶而至重跡相望日以萬計酌而不¶
竭齊莊之誠益厲神逹之效愈彰伏惟陛下𢎞父母之¶
深仁納黎元於夀域感此靈液助其生成疾苦假除夭¶
昏不作勿藥有喜愛人斯甚可以見天地之心可以明¶
帝王之徳昔唐尭至聖光武中興沛然發祥千嵗一覩¶
啟我昌運居然合符鴻休無疆天下慶幸臣等謬司近¶
<pb:KR4h0022_WYG_564-17a>¶
宻喜倍常情無任忻慶之至¶
　　　賀櫟陽醴泉表　　　　　　獨孤及¶
臣等言伏見京兆尹李勉奏櫟陽縣有醴泉出飲之者¶
痼疾皆愈臣聞王者澤周庻類則神降百祥天地之心¶
去人不逺陛下厚徳載物與坤同符以善利人如水潤¶
下故厚(集作/后)土獻瑞湧泉療疾靈源酌而不竭沉痼飲¶
而皆痊勿藥之喜萬人是頼仰窺天意豈不以是彰陛¶
下之徳施乎不然何衆庶顒顒強名聖水彼丹甑(集作/井)¶
<pb:KR4h0022_WYG_564-17b>¶
朱草白麟赤鴈徒稱太平之瑞未聞功施於人方之聖¶
泉豈喻神異臣等無任喜慶之至¶
　¶
　¶
　¶
　¶
　¶
　文苑英華卷五百六十四¶
