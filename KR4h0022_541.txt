# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:53.809042
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷五百四十一
<pb:KR4h0022_WYG_541-1a>¶
欽定四庫全書¶
　文苑英華卷五百四十一　宋　李昉等　編¶
　軍令門上十九道¶
　　執鐃失位次判一道　　挈壺挈轡不供判一道¶
　　載稻判一道　　　　　誓戒判一道¶
　　請侯降者判一道　　　不受敵判一道¶
　　先登判一道　　　　　斬將後殿判一道¶
　　戰勝作彛器判一道　　克狄拏來判一道¶
<pb:KR4h0022_WYG_541-1b>¶
　　獲五甲首判一道　　　爲將失禮判一道¶
　　旋凱獻俘判一道　　　獻㨗稱其伐判一道¶
　　還生口判一道　　　　獲俘衣之判一道¶
　　單醪投河判一道　　　受敵人藥判一道¶
　　將不迎制書判一道¶
　　　執鐃失位次判¶
公司馬執鐃或告失位訴云不爽疾徐之節也¶
　　　對¶
<pb:KR4h0022_WYG_541-2a>¶
分命庻官各供所職有厥居守無相奪倫師貞丈人或¶
曜威而振旅政成司馬将作氣而利用則擊皷其鏜執¶
鐃以節苟逺(疑作/表)盈竭無乖疾徐類援枹而可嘉何動¶
&KR0008;而能擬或其失位訟匪有孚我則辯明訴乃無咎¶
　　　挈壺挈轡不供判¶
律挈壺氏合挈轡以令之云官有守不供其事¶
　　　對¶
甲兵用嚴班位在守慘不畏法是瘝乃官挈壺挈轡陳¶
<pb:KR4h0022_WYG_541-2b>¶
力同道軍井軍舍從事殊觀匪恪居於戎律遽俶擾於¶
侯度使介胄之夫云思拜井熊羆之将方觧佩刀繄所¶
掌而有失故流毒之夫衆出晉侯於淖大夫且謂侵官¶
加韓昭以衣典冠乃爲越事爾不還忌咎從自及¶
　　　載稻(一作/養士)判¶
甲爲侯邑隣於虜每載稻與脂於車行孺子之逰者無¶
不餔也無不歠也必問其名居廉使奏飾情邀譽訴云¶
候其壮以威虜¶
<pb:KR4h0022_WYG_541-3a>¶
　　　對¶
介狄荐居縁邉鎭國有備無患則爲邦之大同使勇知¶
方乃訓人之善者惟彼甲也膺兹利建食兼縣邑位列¶
通侯宻邇㓂讐每愓不虞之至不(一作/無)忘戒懼空思誘¶
掖之仁載稻與脂惠雖存於孺子式餔且歠吾淺爲之¶
丈夫何則政貴有恒弗惟好異仁稱兼愛無獨孩提徒¶
必問其名居亦奚俟於丁壮絶甘分苦事雖均於越王¶
小信未孚曾不酌於曹劌廉其邀譽法則傷深方乎詐¶
<pb:KR4h0022_WYG_541-3b>¶
善理難寘罰¶
　　　誓戒判¶
甲掌誓戒鋪敦大防人告其紹逰云不可測度¶
　　　對¶
國章有節軍政必戒兹不率典誠爲曠官甲屬當戒行¶
謹初乃事鑿門而誓伐皷以律戎狄孔棘懼邉塵之是¶
侵咨謀有方遂鋪敦而外禦式遏冦虐載孚備預觀釁¶
以動在春秋而則書匪紹而言於雅頌而何失彼人所¶
<pb:KR4h0022_WYG_541-4a>¶
告不亦厚誣勿得孤虗之竒無乖測度之道¶
　　　請侯降者判¶
浙江西防禦使請侯降者御史臺守約而争云非功臣¶
　　　對¶
褒德禄賢建封列爵以勸能者且旌善人惟彼輶軒是¶
職防禦敷其七徳耀以五兵故戎狄之人重譯來朝北¶
闕蠻夷之類稽顙願沐南薰使司欲以徳招攜請封茅¶
土憲臺以舊非心膂未許䌓纓得失可知與奪斯在且¶
<pb:KR4h0022_WYG_541-4b>¶
官不必備器無假人願取則於周書無貽誚於漢法¶
　　　不受敵判¶
安西使路中遇賊命其改所受辭不甘致死甲以死王¶
事論賞所司以爲非因戰陣不合訴者不伏¶
　　　對¶
刑典有常君命無貳臨危不撓視死如歸瞻彼皇華職¶
思其任眷言青史誰其嗣之况西蕃小㓂亂我邉境忠¶
臣効節絶其姦詐使國之軍威得存乎信人之質直以¶
<pb:KR4h0022_WYG_541-5a>¶
成其名事有類於觧揚見稱晉代節無虧於蘇武不遺¶
漢策斯乃一言可以興邦獨行可以振古宜申厚賞以¶
勸不能何所司之見疑昧将軍之雅意訟端不息誠合¶
其宜¶
　　　先登判¶
甲先登死於霤下司馬三禭之與之犀軒直蓋御史劾¶
其專命¶
　　　對¶
<pb:KR4h0022_WYG_541-5b>¶
委質策名惟忠與敬苟失兹道未之前聞甲寔鯫生情¶
深義勇常思報効願納忠貞且預公徒寕懐於倒㦸忝¶
膚介士遂自於先登嗟爾狥名何期死政任患有同於¶
丑父見薨則類於紛如(左傳石之紛/如死於階下)難不越官我其懐¶
矣死而利國爾實爲之何直蓋之先華俾懦夫之增氣¶
生涯已謝魂魄焉依昔日求屍則聞五家之免今承寵¶
命遽申三襚之儀優則未乖論且非當徴諸魯史親推¶
見賞於無存考以國章禭服豈聞於祈父劾爲專命對¶
<pb:KR4h0022_WYG_541-6a>¶
将何辭御史頗得於彈毫司馬宜懲於出位¶
　　　斬將後殿判¶
丙爲將斬將搴旗還後爲殿乆而不至帥詰之云馬不¶
進非敢後也¶
　　　對¶
讓禮之夲矜伐之賊大勇不鬬小智自私故范宣執謙¶
其下皆讓宣尼垂訓欲速不逹丙也出師自承王命被¶
堅執銳皆奉廟謀斬將搴旗莫非皇化雖聞拓地之績¶
<pb:KR4h0022_WYG_541-6b>¶
未可貪天之功彼帥不仁責其後殿有詞則捨之可也¶
詐善亦不猶愈乎¶
　　　戰勝作彛噐判¶
小侯戰勝作彛器銘功林鍾軍正訟言時有妨小侯云¶
以示子孫不伏¶
　　　對¶
天子令德名(一作/銘)曰日新諸侯計功取彼凡獲永啓厥¶
後無忘逺圗方展噐於罇彛果昭宣於篆刻所以懲其¶
<pb:KR4h0022_WYG_541-7a>¶
不恪載此嘉猷何蕞爾之小侯敢招賢於大國雖出師¶
(易作/師出)以律其如尅敵之雄而救死何庸乃是因人之力¶
同季孫之取惡且鑄齊兵聞臧氏之所言誠非魯德亦¶
胡顔於燕翼遽有訟於妨時請從軍正之言以蔽林鍾¶
之失¶
　　　克狄拏來判¶
甲克狄邑長拏來有非寮者以有(疑作/其)拏行軍吏執之¶
云非事士也¶
<pb:KR4h0022_WYG_541-7b>¶
　　　對¶
弧矢所以立威征伐所以柔逺瞻言甲也利用行師奪¶
長策以從戎俄聞獲醜遽前歌以獻㨗方見勞旋惟彼¶
非寮職居何等將守死以效節豈成仁而有渝謀之孔¶
臧實曰有倫有義忠以明訓必也主亡與亡行爲盡室¶
之謀坐爲刻吏之詰類伯夷之潔已不食於周同夙沙¶
之策名何頼於皷主則辱矣士也何依旣無二君之心¶
宜遂匹夫之志¶
<pb:KR4h0022_WYG_541-8a>¶
　　　獲五甲首判¶
丙獲五甲首請𨽻五家御史按景干賞蹈利訴云銳士¶
　　　對¶
休明在時蒸人亡戰雖塞垣無恐猶勞禦侮之師而銳¶
士從戎理急策勲之典日者白蘭塵起紫塞煙飛無風¶
而羌笛自吟有月而胡兵不去天子聞皷&KR0911;之響按劒¶
興師將軍厲甲胄之容登壇受鉞丙以聲雄薊北望重¶
關西斬將搴旗威推八陣屠兇執馘勇冠三軍盛績攸¶
<pb:KR4h0022_WYG_541-8b>¶
聞戎氛自滅甲首五級功可傳於藁街請𨽻五家罪方¶
招於石室論咎雖云蹈利㩀理抑可酬功罰疑從輕景¶
訴誠爲順理賞疑從重霜臺豈可置刑旣有司存請依¶
彛典¶
　　　為將失禮判¶
甲爲君之右令將卒取清有司劾云雖免君之難而失¶
右之禮訴云若不欺軍安得不獲¶
　　　對¶
<pb:KR4h0022_WYG_541-9a>¶
危事不齒善敗豈亡茍能愛而盡忠何傷詐以兼智惟¶
甲跡同丑父貌類頃公立於戎馬之前應識被廬之術¶
進則思賞退則圖全擁鐸拱稽初言以律靡旗亂轍俄¶
見覆軍方知處死之難期於隕命之禮梅林止渴盖是¶
從權竹簡議刑将何勸善免於軍難亦曰師貞殊不知¶
索彼車中范睢以逺降之城下紀信空存宜表洋洋之¶
人以旌赳赳之列有司見劾無罪可書¶
　　　旋凱獻俘判¶
<pb:KR4h0022_WYG_541-9b>¶
軍旋凱獻俘毛有二者執法止而劾之軍司云㧞距石¶
者¶
　　　對¶
兵居死地百戰功宣將鑿空門三軍獻凱度關山之月¶
横笛吟秋驅隴路之風長旌曵曉實賈予勇寕老我師¶
告㨗攸屬獲多斯舉故得繫頸請命不以懸首為威亭¶
障罷警邉城偃柝十角摇讋二毛就擒徴古可縱在今¶
莫捨既負投石之力允當操袂之來執法劾止未諧通¶
<pb:KR4h0022_WYG_541-10a>¶
議請依軍見得謂其宜¶
　　　獻㨗稱其伐判¶
河源使獻㨗驟稱其伐¶
　　　對¶
師克在和軍政以順将敷奏其勇何求掩於人以為司¶
馬出征君子於役即戎禦㓂初利於九征執訊獲醜俄¶
獻於三㨗式宣王命大殪戎師而悉引厥功以為已力¶
横草可重坐樹無聞方飲御於諸友遂颺言於執事同¶
<pb:KR4h0022_WYG_541-10b>¶
郄至之稱伐非范宣之能讓攻戰必取欲先二子之鳴¶
班列不同終在七人之下聚為怨府職在亂階盖是速¶
戾於争功實乃包羞於閲禮不可在位何以佐軍¶
　　　還生口判¶
得甲為平盧小將軍軍中有擒得生口者盡還之節度¶
使欲加兵罪云古之名将亦有如此者¶
　　　對¶
獲則必取兵家舊法捨之(一作/以)從權伐國新意惟甲早¶
<pb:KR4h0022_WYG_541-11a>¶
從師旅乆戍邉庭将立大勲以圖貴位爰從是役得展¶
其謀於萬人之中力能獲醜用七縱之術志在平戎是¶
則捨此一家將來九族果取其國何止於鄉類孔明之¶
用師威懐蠻長同叔子之居鎮德服吳人皆呈輔相之¶
材明於制度誰謂𥚹禆之任暗合前規節使屬當戎行¶
未知軍要此宜論賞翻欲加刑由是觀之罪有所在¶
　　　獲俘衣之判¶
乙攻城獲俘衣之或以為非曰使其如歸¶
<pb:KR4h0022_WYG_541-11b>¶
　　　對¶
德以綏邉仁惟克敵必將制勝是曰能賢乙出師以和¶
攻昧以順戈矛雲合士卒星馳既左旋右抽期一月三¶
㨗人思懸布軍以獲俘以為安忍無親黷武無烈作其¶
令主徴冶夫之謀費還其侵地善羊枯之取吳則寒者¶
衣之人遽叛於南氏歸乃有所城亦復於季孫羙績可¶
書策勲宜賞彼或非者徒測海而多愧爾有詞焉固包¶
荒而無怍¶
<pb:KR4h0022_WYG_541-12a>¶
　　　單(集作簞/下同)醪投河判¶
得甲為將以單醪投河命衆飲之或非其矯節甲云推¶
誠而已何必在醉¶
　　　對¶
將主軍情酒存人欲推誠之義必在於均飽德之文不¶
專於醉甲寄分外閫令出中權九醖投河義由獨斷一¶
瓢飲水惠在同沾儻師人之多寒恩逾挟纊如戰士之¶
載渴功倍望梅分少以表無頗和衆寧宜及亂豈資滿¶
<pb:KR4h0022_WYG_541-12b>¶
腹所貴歸心少卿絶甘見稱漢代子反獨醉實敗楚軍¶
茍臧否之是(集作/必)由何古今之有異非其矯節是不知¶
言¶
　　　受敵人藥判¶
得丙為将敵人遺之藥景受而飲之或責失人臣之節¶
不伏¶
　　　對¶
軍尚隱情臣宜守道况握中權之要當絶外交之嫌丙¶
<pb:KR4h0022_WYG_541-13a>¶
受命建牙遇敵飲藥直雖可舉忠則不知且事君在公¶
訓旅貴信失人臣之節爾豈自明惑士卒之心吾将安¶
仰况兵惟尚詐人不易知同饋醪而無他推誠猶可茍¶
毒流而不察雖悔寧追無謀既昧三思不伏恐渉貳過¶
勿疑以飲徒狥陸抗之名未逹而嘗且墜宣尼之訓是¶
違師律難償隣言¶
　　　將不迎制書判¶
得甲替乙為將甲欲到乙嚴兵守備不出迎發制書勘¶
<pb:KR4h0022_WYG_541-13b>¶
合符以法從事御史糾其無賔主之禮科罪不伏¶
　　　對¶
師律貴貞兵符示信茍未㑹合敢忘戒嚴乙奉中權甲¶
承後命推輪相待(集作/代)言赴及𤓰之期衷甲自防猶軫¶
前茅之慮且信惟守器權在隱情符節既未合同軍衞¶
如何徹警所宜逺慮安可狥私闕於將迎雖乖主禮完¶
其守備是叶軍謀無責建牙恐非直指¶
　文苑英華卷五百四十一¶
