# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:06.724993
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷八百三十九
<pb:KR4h0022_WYG_838-1a>¶
欽定四庫全書¶
　文苑英華巻八百三十九　宋　李昉等　編¶
　太子哀冊文¶
　　隋元徳太子哀冊文一首¶
　　唐懿徳太子哀冊文一首¶
　　節愍太子哀冊文一首¶
　　恵莊太子哀冊文一首¶
　　恵文太子哀冊文一首¶
<pb:KR4h0022_WYG_838-1b>¶
　　恵宣太子哀冊文一首¶
　　恭懿太子哀冊文一首¶
　　昭靖太子哀冊文一首¶
　　　隋元徳太子哀冊文　　　　虞世南(隋書元/徳太子)¶
　　　　(傳作虞/世基)¶
維大業二年七月癸丑朔二十三日乙亥皇太子薨于¶
行宫粤三年二月庚辰朔六日乙酉將遷座于莊陵禮¶
也蜃綍宵戴鶴闗曉闢肅文物以具陳儼賔從其如昔¶
<pb:KR4h0022_WYG_838-2a>¶
皇帝悼離方之云晦嗟震宫之虧象顧守噐以長懐思¶
視膳(一作臨/登餕)而興想先逺戒日占謀允從庭彛撤祖階¶
戺收重抗銘旌以啓露動軒(一作/徐)轜於振容揆行授(一/作)¶
(度/)名累徳彰諡爰詔史冊式遵典志俾濬哲之徽猷播¶
長乆乎天地其詞曰¶
宸基峻極帝緒㑹昌體元襲聖儀國(一作/耀)重光氣秀春¶
陸神華少陽居周軼誦處漢韜莊有縱生知誕膺惟睿¶
性道觽日幾深綺嵗降迹大成俯情多藝樹親建國命¶
<pb:KR4h0022_WYG_838-2b>¶
懿作藩威蕤先路舄弈渠門庸服有紀分噐惟尊風髙¶
楚服(一作/殿)雅盛梁園睿后膺儲天人叶順本茂條逺基¶
崇禮(一作/體)峻改王參墟奄有唐晉在貴能謙居冲益慎¶
封畿千里閶闔九重神州王化禁旅軍容瞻言偃草髙¶
視折衝帷扆清秘親賢允属從(一作/泛)景鳳瀾飛華螭玉¶
揮翰泉涌敷言藻縟式是便蕃(一作/煩)思謀啓沃恭(一作/共)¶
惟積徳豐衍繁祉粤自天孫光升元子緑車建事翠纓¶
奉記(一作/祀)肅穆滿容儀形讓齒禮樂交暢愛敬兼資優¶
<pb:KR4h0022_WYG_838-3a>¶
游道(一作/養)徳恭已承凝(一作/儀非)南山聘隠東序尊師有粹¶
神儀深穆其度顯顯觀徳温温審喻烱戒齋箴流連玉¶
(一作/王)賦入監出撫日就月將冲情玉裕令問金相冝綏¶
景福永祚元良神理冥寞天道難究仁不必夀善或愆¶
祜遽瑶山之頽壤忽桂宫之毁構痛結幽明悲纒宇宙¶
慟皇情之深憫摧具寮其如疚嗚呼哀哉廻環氣朔荏¶
苒居諸霑零露於瑶圃下申(或作/嚴)霜於玉除夜漏盡兮¶
空階曙曉月懸兮帷殿虚嗚呼哀哉將寧甫竁長違望¶
<pb:KR4h0022_WYG_838-3b>¶
苑渡渭涘於造舟遵長平之脩坂藐鶴駕而不追顧龍¶
驂(一作/樓)而日逺嗚呼哀哉永隔存沒長分古今去榮華¶
於人世即潜𡑞之幽深羅(一作/霏)夕煙而稍起慘落景而¶
將沉聴哀梚之悽楚雜灌木之悲吟紛徒御而流袂覩¶
(一作/欷)纓弁以霑襟嗚呼哀哉九地黄泉千秋白日雖金¶
石之能乆終天壤乎長畢敢圖芳於篆素永飛聲而謄¶
寔嗚呼哀哉¶
　　　唐懿徳太子哀冊文　　　　李　嶠¶
<pb:KR4h0022_WYG_838-4a>¶
維神龍二年嵗次景午夏四月甲戌朔二十三日景申¶
懿徳太子梓宫啓自洛邑將陪窆于乾陵禮也廞衣夕¶
陳祖奠朝設蜃輅俄軫龍旗按莭皇帝嗟蟻庭之寢籥¶
愔鳳渚之韜簧撫萬乗而懐國本綏六姻而悼乾將情¶
無輟哀禮有加數刻純懿乎金版播聲芳於玉裕其詞¶
曰¶
靈命將興元符是膺皇基茂立帝武丕承祥集畵堂慶¶
流朱邸棘矢延祝桐圭備禮寔惟天族載挺人英川寳¶
<pb:KR4h0022_WYG_838-4b>¶
岳秀虹輝電精舞象得𤣥珮觽聞道刻舟敏遽牽衣慧¶
早幾神闇體理識𡨕資心韜鍾律情含蔡蓍曰仁曰孝¶
非訓非師寛恵深博温良肅祗苞舉六爻(一作/文)網羅羣¶
籍詩接楚彦賦延梁客淮國傳騷雲梦(一作/䑓)對易樂善¶
起軰多才掩昔乃崇匡衛實屏實藩乃列朝請為鴻為¶
鵷揚聲北路振彩西園儀表姬戚光輝舜門恭事閫闈¶
歡迎黨族怡色玉潤温詞蘭馥中外克諧親踈允睦恒¶
徳有裕間言無讟榮深出幸寵茂留中婉孌羣辟綢繆¶
<pb:KR4h0022_WYG_838-5a>¶
二宫陪輿澤厚賜(一作/錫)馬恩隆西蜀欽義南山向風禮¶
縟天孫望髙元嗣重海闕象前星虚位方輟頒彛行膺¶
主噐奄喪門軸俄催隙駟嗚呼哀哉鳳下朝陽龍收暝¶
光瓊田滅彩桂苑淪芳國軫傾翰朝悲壊梁惟靈徵之¶
寂寂怨天道之茫茫嗚呼哀哉𤣥聖登期恩榮下賁爰¶
命典冊式昭名諡諡鬯雖崇粢盛不蒞闔壤同戚具寮¶
増欷嗚呼哀哉築思䑓兮竟不旋還作室兮復何年訪¶
来人兮傷對日瞻去鶴兮感昇天惜明離之虚繇悵鳳¶
<pb:KR4h0022_WYG_838-5b>¶
樂之徒懸對銀牓之留月泣銅樓之送煙嗚呼哀哉司¶
兆獻占掌圖辦域梚鐸初警帷㡛既飭引文衛之逶迤¶
度繁笳之悽惻纒永慕於青府結餘酸於紫極嗚呼哀¶
哉辭交風之近甸出避雨之層巒望八水而遥集懐三¶
川而顧歎麥枯兮夏旱花落兮春殘林野晦而天無色¶
烟雲愁而景欲寒嗚呼哀哉梚駕昭途即宫下土執斧¶
供事揚麾按部蔵日兮山門埋鐙兮地户痛平生兮冥¶
寞哀倐忽兮今古視不見兮呼不聞天無曉兮夜無分¶
<pb:KR4h0022_WYG_838-6a>¶
同變化兮光隂盡配陽秋合菊蘭芬嗚呼哀哉¶
　　一作皆唐大詔令¶
　　　節愍太子哀冊文　　　　　李　乂¶
維景雲元年十月朔日莭愍太子梓宫啓自鄠杜粤某¶
日將陪窆于定陵禮也蜃衛初列鳳仙將逺閱少海而¶
不流赴窮泉而莫返皇帝懐副君之大義降猶子之深¶
慈飾忠烈於逝者備哀榮以送之漢幄虚侍周墻肅事¶
思䑓空築幽埏永閟金相兮玉裕揆行兮旌能峻節兮¶
<pb:KR4h0022_WYG_838-6b>¶
無泯芳聲兮有恒其詞曰¶
素雲流祉白水貞祥祀及百代威加萬方勃焉家國赫¶
矣皇王帝子攸&KR1113;乾男以將邁徳誕靈懐文抱質漢䑓¶
占雨秦宫(唐大詔/令作京)近日敏對不羣能言罕疋藝該百遍¶
(詔令/作變)詞含六律朝霞自舉夜月嘗遊醴薦推穆書成重¶
鄒典戎仙衛作牧神州是謂元子光膺孟侯少陽正位¶
太學知道春誦夏絃尊師敬老榮承玉玉寵殷瑜珮三¶
善不忘四章旋逮過闕則下入廟斯趨曰仁與孝終始¶
<pb:KR4h0022_WYG_838-7a>¶
不渝聖敬日躋温文嵗廣望髙周副才優魏兩用事有¶
倫出言無黨政成中外聲溢天壤邪臣作蠱匹夫知惋¶
不顧身尤(詔令/作遊)將夷國難忠義斯仗謀猷是斷獲戾宫¶
朝歸魂霄漢白駒過隙蒼蠅止藩水逝西沼霜彫北園¶
鶴闕誰馭鳩里徒寃瞑目於此傷心誰論嗚呼哀哉去¶
日淪暉前星墜彩形神溘謝徳音如在物是人非年移¶
運改聖明延鍳徽章有待有待伊何慶逢開闢延鍳伊¶
何恩隆典冊即鳴鳳之岡嶺啓占鳥之隊宅人辭中壘¶
<pb:KR4h0022_WYG_838-7b>¶
之桑鳥思平陵之栢地如伊水山連紀市嗟委化於仙¶
期欲問安於神理五營成列萬國咸酸梚鐸朝唱旌麾¶
曉寒指牽牛以南渡乗飲龍而北傃顧青舎兮非春掩¶
𤣥扉兮大暮昔之来矣銀牓銅樓今之徃矣曠野荒邱¶
冉冉兮辰促蒼蒼兮道悠惟聲華與純懿比金石而恒¶
留嗚呼哀哉¶
　　　恵莊太子哀冊文　　　　　張九齡¶
維開元十二年嵗次甲子十一月丁巳朔二十四日庚¶
<pb:KR4h0022_WYG_838-8a>¶
辰司徒申王薨于行在所冊諡恵莊太子旋殯于寢粤¶
閩十二月二十七日壬午將陪𦵏于橋陵之栢城禮也¶
黼幕宵布羽纛宿設西序啓攅南首成列皇帝深天倫¶
之感崇后儲之禮擬容衛於青宫申孔懐於朱邸爰命¶
史氏稽於(唐大詔令/作於稽)令則無俾直書不彰遺徳其詞曰¶
昊天有命先后受之分王子弟藩衛京師克荷成憲罔¶
不(集作/弗)肅祗懿哉明哲誕惟神粹宣慈日聞孝友天至¶
道則脗合跡無自異性實生知學兼時習易微書逺詩¶
<pb:KR4h0022_WYG_838-8b>¶
言禮立徳必有隣善如不及貴而能慎量固難挹方伯¶
出鎮邵南取斯司徒入掌鄭武其宜義之所在政乃克¶
施物留遺愛事著成規西夏息人東征叶卜韡韡同軒¶
(二本/作輦)皇皇改服疾道中路㐫傳左轂寧不愸遺奄鍾斯¶
酷嗚呼哀哉昔在冲妙具惟兄弟四國並封五王均體¶
逰必連騎居則同邸各承愛於含飴俱受經於置醴既¶
荏苒而云邁属殷憂之將啓實定禍於蕭墻遂繼明於¶
雲陛雖隔深宫之衛常洽家人之禮曷殂謝以痛心感¶
<pb:KR4h0022_WYG_838-9a>¶
平生而流涕嗚呼哀哉爰擇茂典將(集作/追)崇上嗣表先¶
聖之元良申友于之褒異紛鹵簿以徒設儼文物而空¶
備彼神儀之如在乃羣悲之所萃周禮從祔漢塋是陪¶
先逺日而撰(集作/選)吉㑹同盟以送哀夜漏盡兮暗室啓¶
庭燎殘兮晩梚催按三校而徐進將一去而不廻嗚呼¶
哀哉背朱門兮遲遲馳(詔令/作駟)白驥兮騤騤野蒼茫而助¶
慘風蕭飈而増悲翩翩兮素盖寂寂兮畵帷遵舊途而¶
何有覧陳迹以如疑面都邑兮不入侍陵寢兮有期惟¶
<pb:KR4h0022_WYG_838-9b>¶
光儀之永閟與昭代而長辭嗚呼哀哉潜清暉於幽穸¶
昭鴻名於美跡将在皇儲之史豈伊諸侯之策播遺芬¶
(集作/芳)於蘭桂傳不朽於金石諒紀言之在兹嘉徳音之¶
無斁嗚呼哀哉¶
　　　恵文太子哀冊文　　　　　蘇　頲¶
維開元十四年嵗次(唐大詔令/作太嵗)庚寅四月己酉朔十九¶
日丁夘太子太傅岐王薨于洛冊諡恵文太子殯于正¶
寢之西階仲夏景申將祔于橋陵禮也曉風北清魄月¶
<pb:KR4h0022_WYG_838-10a>¶
西照列鐸梚以嚴皷出軒除而滅燎皇帝戚深天倫(或/作)¶
(三/倫)寵異天人追遣奠於將逺慟哀懐其若新人以貞位¶
文以光諡爰詔司存廼甄遺懿其詞曰¶
重𤣥之門唐系居尊五色之土岐封效古瑶圖正位兄¶
一弟二寳蕚承庇帝三王四常急難兮特詢以事竟扶¶
翼兮能竭其志其志伊何程才則多武之以靖文之以¶
和勇超東牟思奪東阿是曰且爾曷云其他覃訏守成¶
忠肅鍾美克順克比為臣為子河書聚學沛易窮理毫¶
<pb:KR4h0022_WYG_838-10b>¶
使露濡賦令雲起出咨岳政入慎邦紀魯衛則侔武桓¶
斯擬傳于元嗣欽若端士徃錫朱旂来朝紫微家人輯¶
穆藩后増暉丼旨不同而不膳珍華不共而不衣楚謀¶
或隠梁籍寧違屬廵岱以封還侍升天而慶歸猗那兮¶
揚名於后懿(詔令/作於)錦兮脩業可乆富貴兮于何不有闇¶
忽兮曽莫之夀嗚呼哀哉宵欲分漏革傳于奏天初辨¶
時憲(詔令/作慮)切乎思駿馬連&KR1568;而交使近臣駢命而挟醫¶
望君土兮何遅遅俯櫺檻兮猶若期至不至兮歘長辭¶
<pb:KR4h0022_WYG_838-11a>¶
悲莫悲兮惟此悲外皆罷惙兮内獨漣洏豈吾季之在¶
哉崇后儲以諡之孝依橋岳仁本京(闕/)　　　　疇能¶
忍兹靈輴稍發清道徐按整承華之鹵(闕/)　　陽之宫¶
觀樹隂隂於國門橋耿耿於天漢盈舊戀(闕/)廻復蓄新¶
哀以聚散㷀然嗣王若不勝䘮慘天地之何心怨闗山¶
之已長夫儉為之徳謙固其則存沒是膺恵文是徵存¶
也髙䑓深池之不競歿也備物重噐之不矜嗚呼哀哉¶
典冊之有慿恵文之有稱故奉先皇之松栢成太子之¶
<pb:KR4h0022_WYG_838-11b>¶
園陵嗚呼哀哉¶
　　　恵宣太子哀冊文　　　　　韓　休¶
維開元二十二年嵗次甲戌七月庚申朔十日己巳司¶
徒薛王薨于洛冊諡恵宣太子翌日殯于正殿之西階¶
粤八月二日庚寅將陪𦵏于橋陵禮也凉隂戒秋白露¶
凝夜傃哀梚於郊道儼虚容於池榭皇帝痛棣華之既¶
凋瞩蘭坂而増欷撫徹奠以無及恨潜泉之永閟光乎¶
典冊昇彼儲嗣爰命史臣颺言其懿其詞曰¶
<pb:KR4h0022_WYG_838-12a>¶
於昭帝系濬發𤣥裔逮堯升唐自薛而王粤有成徳遂¶
荒東國大啓土宇聿崇典則夫其秉靈在初廸哲惟睿¶
惇敏秀鑠淳龎淑慎謀謩以成蹈道而順(或作/進)文英獨¶
越武烈惟振百辟式瞻五宗(或作崇詔/令作常)以訓惟兹大賢¶
克懋天叙為藩為屏是輔是弼保釐我邦家左右我王¶
室沛獻演易楚元説詩藝無不綜學罔有遺分以寳玉¶
建其旌旗出𢎞聲政入賛雍熈咨爾公族是惟敦睦王¶
曰命弟寵其車服俾侯于京怡怡弟兄穆以家人之禮¶
<pb:KR4h0022_WYG_838-12b>¶
崇其藩后之榮曷常不樂彼同輿却東平之歸奏詢其¶
異政欽少(詔令/作比)海之能名將以天倫之愛可以昭于(詔/令)¶
(作/於)載籍友于之道可以貫於神明冝其善有其慶禍無¶
其胎享此眉夀祐其多才胡勿藥以為疾逮彌旬而成¶
災躬為禱兮無不至誠以請兮無不備走羣祀以累祈¶
徵上醫而畢洎蒼黄而晦明未隔闇忽而古今斯異嗚¶
呼哀哉神理無昧人寰已非想河樂其猶在望淮仙而¶
不歸悲由中而自切情限禮而相違帳丙舎而(詔令/作之)云¶
<pb:KR4h0022_WYG_838-13a>¶
逺餙承華以増暉嗚呼哀哉靈龜肇吉服馬先路悼津¶
門之永違遵河橋以直度笳哀洛陽之道旐靡咸京之¶
樹換憂歡於今昔變風景於新故嗚呼哀哉夫行以諡¶
尊恩由禮盛申備物以増餙緬貞徽而獨映俾重為善¶
之名以彰有後之慶嗚呼哀哉庭榭慽以驚秋川波咽¶
而不流厯神臯兮望國寢背華宇兮歸山邱厯(詔令/作流)塵¶
滿兮虚榭暗緑苔生兮行徑幽惟盛徳與鴻烈亦天長¶
而地乆悠嗚呼哀哉¶
<pb:KR4h0022_WYG_838-13b>¶
　　　恭懿太子哀冊文　　　　　李　揆¶
維上元元年太嵗庚子六月己未朔二十六日甲申皇¶
帝(舊唐書本傳并/詔令並無帝字)第十二子待莭鳳翔等四鎮(唐書/作州)莭¶
度觀察大使興王佋薨于中京之中(二作/作内)邸殯于(詔令/作於)¶
寢之西階粤八月丁亥冊贈皇太子廟號恭懿冬十有¶
一月庚寅詔𦵏于長安之髙陽原禮也鷰隊開封龍輴¶
(二本/作輼)進轍陳祖藏而就位儼塗芻而(唐書/作以)成列皇帝哀¶
玉林之閟景憫璿蕚而罹(唐書作/之惟)霜曕蜃(唐書/作龍)綍而増¶
<pb:KR4h0022_WYG_838-14a>¶
思懐鴈池而永傷考諡惟古褒崇有式爰詔史臣恭宣¶
懿徳其詞曰¶
惟天作唐累葉重光中興景運(唐書作/宸景)再紹乾綱本枝¶
建國盤石䟽疆克開聖(唐書/作寵)𦙍寔曰賢王驪源孕彩日¶
幹騰芳深仁廣孝藴藝含章秀發孩笑(二本書/作童年)恵彰髫¶
(唐書/作齓)齒蹈禮知方尊賢(唐書作/承尊)叶㫖對日流辯占封(二/本)¶
(作/風)繼美魯衛後塵間平絶軌胡孽初搆王師未班爰從¶
襁褓載厯險艱愛借(二本/作備)中掖名崇懿藩居常禀訓動¶
<pb:KR4h0022_WYG_838-14b>¶
不違顔禮及佩觽朝加分噐祚土延壤(二本/作渥)登壇受師¶
玉(詔令/作璇)軾金箱(四字唐書作/玉質金聲)文經武緯樂善為寳崇儒¶
是貴濬哲外朗温文内深閲書成誦觀樂表音五經在¶
口六律諧心才優藝洽(詔令/作給)絶古超今虵豕猶梗寰區¶
未泰(二本/作乂)滌慮祈真焚香演偈食去葷血心從(唐書/作依)定¶
慧庶福邦家俾清兇穢霜(唐書/作霧)露嬰疾聦明害神沉疴¶
始遘彌曠盈旬正(唐書/作止)慮無擾發言有倫在膏方函問¶
膳逾勤雲物告徴星辰變象楚藥無救秦醫莫仗靈儀¶
<pb:KR4h0022_WYG_838-15a>¶
沓而上賔徽音邈其長徃違舊邸於青社即幽陵於黄¶
壤嗚呼哀哉䰟氣奪兮去何之精靈在兮孝有思痛(唐/書)¶
(作/念)君親之永隔託夢寐而来辭延桂宫而震(二本/作宸)悼貫¶
椒壼而纒悲旌遺芳於碣舘賁新命於儲闈嗚呼哀哉¶
先逺戒候占龜獻吉指鶉野而西臨背鳳城而右出天¶
慘慘而苦霧山蒼蒼而翳日揚薤梚之哀悽盼松挺之¶
簫瑟罷(詔令/作羅)烏伏以禮峻撩黄腸而思宻望馳道而長¶
辭赴幽途而永畢嗚呼哀哉生為寵王兮宸愛所鍾歿¶
<pb:KR4h0022_WYG_838-15b>¶
追上嗣兮朝典斯崇昇玉笙於洞府閟(唐書作/閲非)銀棨於¶
泉宫金石誰固兮人生有終簡冊猶(二本/作攸)記兮徳音無¶
窮敢直詞以(唐書/作於)篆美庶永代而承風嗚呼哀哉¶
　　　昭靖太子哀冊文　　　　　蕭　昕¶
維大厯八年嵗次癸丑五月乙亥朔十七日辛夘開府¶
儀同三司元帥鄭王薨旋殯于内侍省二十七日甲午¶
冊諡曰昭靖太子洎十年嵗在乙夘十二月庚申朔二¶
十六日乙酉遷窆于萬年縣細柳之北原乃詔京兆尹¶
<pb:KR4h0022_WYG_838-16a>¶
黎幹監䕶䘮事展餙終之儀禮也嗚呼哀哉窮隂肅冽¶
殺景凝沍蜃輅方巾龍驂在御設庭燎以終夕啓攅塗¶
而即路皇帝悼賢王之不淑念愛子之云亡齊彭殤以¶
理遺顧形影而神傷録舊功(一作/勲)於藩邸議新諡於太¶
常睠承家於七鬯追嗣位於元良爰命侍臣式纂遺芳¶
其詞曰¶
維昔啟土膺兹冊命賜爵為王建封于鄭梁國寵異魯¶
邦禮盛明哲在躬温良成性國歩艱難遘兹師旅克生¶
<pb:KR4h0022_WYG_838-16b>¶
才藝允是文武乃拜元戎俾殱醜虜軄思靖亂功期禦¶
侮守師律以殿邦振威聲而先舉問安内豎視膳寢門¶
隨肩明兩順色晨昏光輝棣蕚友愛鴒原率禮不違人¶
無間言招賢南楚愛客西園宗子維城王室以藩樂善¶
未終沉疴斯起羣望並走衆醫咸理有加無瘳蘭銷玉¶
毁馳光度隟逝川閲水軫皇慈之羣化嗟國人之罷市¶
嗚呼哀哉疇庸未紀度徳則優崇以徽號闡其謀猷善¶
則可旌禮無不酬吉㐫同域神理難求列前星之儲位¶
<pb:KR4h0022_WYG_838-17a>¶
昭甲觀之虚(一作/靈)慶選(一作/撰)日月以有時備塗芻以將¶
命卜竁從吉辨方正堇原霜苦松阡雪映起寢廟之崇¶
嚴制園陵之尊敬(一作/盛)嗚呼哀哉輼車發軔緹綺前旌¶
祖載奠徹簫笳哀鳴梚出離宫路廻直城羽儀以列徒¶
馭不驚越素滻以東指背黄山而北征聮岡走以廻抱¶
逺樹靡而低傾對驪宫以立表依細栁以開塋閟重扄¶
於穸壤悲執紼於桓楹川沓呇以暝色野梢梢(一作/稍稍)以¶
寒聲仰清芬之不冺實昭晰於鴻名嗚呼哀哉¶
<pb:KR4h0022_WYG_838-17b>¶
　¶
　¶
　¶
　¶
　¶
　¶
　¶
　文苑英華卷八百三十九¶
