# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:56.336403
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷六百六
<pb:KR4h0022_WYG_606-1a>¶
欽定四庫全書¶
　文苑英華卷六百六　　　宋　李昉等　編¶
　請朝覲(此卷英華所編失/年代先後今正之)¶
　　為房州刺史請朝覲表一首¶
　　為張侍郎乞入覲表一首¶
　　再請入覲表一首¶
　　李令公乞朝覲南郊表一首¶
　　皇帝違和請朝覲表一首¶
<pb:KR4h0022_WYG_606-1b>¶
　　青帥乞朝覲表一首¶
　　為陜州盧中丞請朝覲表一首¶
　　鄭滑李僕射乞朝覲表一首¶
　　杜司徒乞朝覲表一首¶
　　為鄭相乞朝覲表一首¶
　　為楊大夫請朝覲表三首¶
　　請朝覲表二首¶
　　代孔大夫請朝覲表一首¶
<pb:KR4h0022_WYG_606-2a>¶
　　崔中丞請朝覲表一首¶
　　李大夫請朝覲表一首¶
　　　為房州刺史請朝覲表　　　上官儀¶
臣某言臣一介薄才不周時務命隨事偶超竊宦途歴¶
職文武榮兼内外年餘三紀受恩兩朝循涯省分實優¶
常品自違丹陛寒暑亟移限以大藩乆絶朝覲頃以年¶
頺疹迫風昡日増懐闕庭而載佇仰雲霄而聳望陛下¶
昔居春禁臣預應朝集披膽祈恩特蒙鑒許尋奉明詔¶
<pb:KR4h0022_WYG_606-2b>¶
入衛鈎陳惠澤曲流其來自逺誓生沉族未識所酬今¶
以衰疾之年乆違趨拜望充計吏一奉宸闈頃者希天¶
聽卑期照心靈振蕩氷谷非危干黷旒纊伏知待罪謹¶
言¶
　　　為張侍郎乞入覲表(德宗黔府觀察使/時任)¶
　　　　　　　　　　　　　　　吕　頌¶
臣某言去貞元五年於延英殿賜靣辭之日親奉進止¶
(一作/聖旨)令臣一考即來者臣謬承聖奬猥守方隅自到黔¶
<pb:KR4h0022_WYG_606-3a>¶
中首末三年更入新正即及四載臣素以㣲(一作/書)生叨¶
居重鎭恭行朝旨宣諭皇恩種落逺人庶幾於理伏以¶
遐荒僻阻控帶諸藩溪洞蠻夷性本生梗木石為伍鳥¶
獸同羣寛之則伏匿山林不遵王命(一作/公法)迫之則結聚¶
蜂蠆害及邊陬臣於撫馭之間酌其中道示以(一作/之)威¶
惠諭(英華作/論非)以憲章以清净臨人以不擾為政開設學¶
校令知君臣父子之道勸勉(一作/課)稼穡令知生成衣食¶
之原减其征徭蠲其力役今國恩逺及夷落大安萬里¶
<pb:KR4h0022_WYG_606-3b>¶
勤王一方無事臣管内素多瘴癘山峽重深毒霧蒸雲¶
常在牎户四時多雨不識霜雪終歲隂昏少見天日出¶
門無路舉目唯山猿鳥之心如在籠檻臣從去年冬初¶
忽染脚疾膝脛頑痺行歩(一作/立)艱難絶無醫人素乏藥¶
物深山窮谷無處市求任重命輕未可言疾(一作/病)臣先¶
奉進止一考令歸又凖勑文二年與替臣今歲月以(一/作)¶
(已/)乆疫癘交侵况奉綸言難堪更住臣乆辭天闕(一作/闕庭)¶
戀切龍顔瞻望天門不勝涕隕無任攀戀切迫之至¶
<pb:KR4h0022_WYG_606-4a>¶
　　　再請入覲表¶
臣某言臣去貞元五年面辭之日親奉進止令臣一考¶
即來臣謬荷聖恩擢居方鎮炎瘴之地首末四年恭守¶
廟謀(一作/謨)宣布皇澤唯以静理惠䘏逺夷今縣道晏清¶
干戈罷戢雕題左袵萬里勤王溪洞之人無不樂業此¶
皆聖上(一作/主)之恩豈是微臣之力臣從前年六月患脚¶
膝行立艱難秋深已來更染風疾又從去年六月直至¶
今日不見三光山谷昏昏終日隂雨吞茹瘴毒實所難¶
<pb:KR4h0022_WYG_606-4b>¶
堪伏奉勑文二年與替况奉進止一考令歸臣疾癘所¶
侵氣力衰敗(一作/憊)素無醫藥恐不支持臣伏見近日已¶
來楊(或作/暢)恱孫誠李速裴腆皆在遐裔相次䘮亡特乞¶
聖恩全臣性命許臣凖勑歸赴闕庭再覩龍顔灰粉無¶
恨臣去年十二月已進表陳乞情有至切再黷宸聰伏¶
乞天慈救臣疾苦(一作/病)不勝懇迫憂塞之至¶
　　　李令公乞朝覲南郊表　　　于公異¶
國家以來年正月五日告謁宗廟柴燎南郊率土同歡¶
<pb:KR4h0022_WYG_606-5a>¶
室家相慶臣已陳乞願奉大儀監使王敬親至陛下以¶
西門式遏未蒙矜遂夙夜惶戀心如焚灼目覩漢儀猶¶
傳故老况臣累塵清貫謬處台司侍奉翠華未為失任¶
亟承顧問亦近守官既違捧日之誠益慕告天之慶伏¶
惟皇帝纂戎聖運光啓帝圖澤流亭毒(一作/育)之源化溢¶
舟車之外今者以天地交㤗華夷大同明發以展神宗¶
陶匏而郊上帝紹前王之闕典納殊俗之始賔九域駿¶
奔傾皇都而壯觀庶官少肅扈清蹕而徐驅臣於此時¶
<pb:KR4h0022_WYG_606-5b>¶
獨守蕃鎮伏惟陛下鳯翔密邇或多戎梗未可輕離臣¶
酌事宜必無所慮何者吐蕃所有兵甲悉不在邊流沙¶
已西纔有烽戍况其畏威讋伏向化協和自安戎貊之¶
邉敢犯漢家之塞吳說之居隴上李觀之處涇州既承¶
聖謀各有成筭以此制敵何憂撫封臣於鳯翔亦擇留¶
後庶令軍務皆叶權宜又以州縣雖存黔黎未復徒御¶
既衆供承則難臣當倍道兼行遺於入侍謝車捐騎才¶
取成容則岐路有載馳之章郵亭絶告勞之費以此利¶
<pb:KR4h0022_WYG_606-6a>¶
往未為擾人今者設壇場告天地尊嚴執禮陛下當元¶
首之名賛拜陳儀臣子漏股肱之用臣且自愧人何以¶
觀乞陛下特降洪私容臣朝聘俾汪洋皇澤亦霑戎屏¶
之臣肅穆旌門粗識昇平之禮既均情於故老庶無愧¶
於子牟退入泉壑不為恨矣云云¶
　　　皇帝違和請朝覲表¶
臣某言伏奉手詔聖躬頃蹔違和旋亦康復鼓舞歡忭¶
倍百常情然且爾來未有人到惶戀之至寢興無寧何¶
<pb:KR4h0022_WYG_606-6b>¶
者臣義忝寵榮恩當弼亮聖躬乖理股肱何安是以𤨏¶
𤨏寸誠欵欵㣲志思陪朝列一觧漏(疑/)容之憂或從良¶
醫待獻十金之藥頃以陳乞願得輕行未蒙還㫖猶増¶
戀慕且睿謀𢎞逺邉鄙方安春候轉深戎馬難動以此¶
揣度固無憂慮伏乞聖慈許臣朝謁輟旬時於藩鎮候¶
安否於宸顔臣之㣲願於斯畢矣¶
　　　青帥乞朝覲表　　　　　　栁　冕¶
臣某言臣備位方面守鎮(一作/在)海隅顧無理平之績猥¶
<pb:KR4h0022_WYG_606-7a>¶
受増秩之榮而不自媿者顔之厚也竊感江漢朝宗之¶
義鹿鳴君臣之燕頌聲之作王道之(唐書/作本)始也國家自¶
兵興之後不遑儀(一作/議)禮方岳(唐書/作牧)未朝讌樂乆缺臣¶
限以一切之制例無朝集之期目不覩朝廷之禮耳不¶
聞宗廟之樂足不踐軒墀之地十有二年于兹矣犬馬¶
齒衰益深戀主葵藿將暮空仰太陽古人云日雖不為¶
葵藿廻光然向之者誠也臣職在戎馬身辭日月願因¶
朝謁一見漢儀會(一作/亦)臣之誠也傳曰朝以正班爵之¶
<pb:KR4h0022_WYG_606-7b>¶
義㑹以訓上下之則朝㑹者禮之本也臣安敢忘故羣¶
后四朝以明黜陟唐虞制也五歳一見以考制度殷周¶
制也三載上計以㑹考課兩漢制也其或不朝則以禮¶
讓之故孟子曰諸侯之朝天子曰述職一不朝則黜其¶
爵再不朝則削其地三不朝以(一作/則)六師移之然則諸¶
侯朝㑹尊王室也可以廢食不可以廢朝洎秦滅古制¶
罷侯置郡漢立王侯並建守相聖唐稽右兼而用之故¶
天下朝集三考一見皆以十月上計至于京師十一月¶
<pb:KR4h0022_WYG_606-8a>¶
禮見㑹于尚書省其朝覲也應考績之事至(一作/其)元日¶
也陳筐篚之責集於朝(唐書/作考)堂唱其考第進賢以興善¶
簡不肖以黜惡穆穆濟濟靡然成風太宗之遺政也自¶
安史亂常始有專地者矣四方多故始有不朝者矣戎¶
臣恃險未有悔過者矣臣忝閫外(一作/牧)之寄竊憤不朝¶
之臣故每忘寢與食思一入覲庶因㣲臣率先天下則¶
君臣之義親而不踈朝覲之禮廢而復興(一作/舉)臣之幸¶
也常(唐書/作誠)恐負薪之疾溘先朝露覲禮不展歿於下泉¶
<pb:KR4h0022_WYG_606-8b>¶
臣之憂也又臣四年已來頻乞骸骨聖恩哀憫許為擇¶
替無德而禄殃釁荐臻臣雖上恃天慈不殞瘴癘而下¶
悲骨肉繼以死䘮及聞諸將帥亡没亦衆臣自悼何德¶
以堪乆長昔公子牟身在江海之上心馳魏闕之下則¶
鄉國者人情不忘也闕庭者臣子之戀也朝覲者國家¶
之大禮也是三者人之大願伏乞(一作/惟)陛下憫臣丹懇¶
許臣入朝再謁聖顔萬舞稱賀(一作/慶)斯願畢矣無任懇¶
欵屏營之至¶
<pb:KR4h0022_WYG_606-9a>¶
　　　為陜州盧中丞請朝覲表　　周行先¶
臣某言臣家忝儒門才非國器生休明之代遇堯舜為¶
君束髮從官三十餘年矣曩日佐幕獲在湖南蒙先聖¶
察臣効愚録臣克謹歴外臺三院知留務五年頻降絲¶
綸驟登朱紫天慈子育不集戾於㣲躬君父之德且深¶
昆蟲之力難報臣某中謝伏惟陛下繼明授圖誕敷至¶
化特授以刺史兼經畧觀察等使頃容管鎮任職方隅¶
逮兹五考要荒外服僻陋在夷不能賦車籍馬以給國¶
<pb:KR4h0022_WYG_606-9b>¶
儲不能餼牽饋餉以賑軍食忝列位聫率慙無匹間歲¶
陛下避狄奉天省方梁漢臣不獲身當矢石血濺兇渠¶
及陛下掃除妖氛再造區宇臣復不獲扈蹕清道執戈¶
啓行且霑率土之毛莫展事君之節此臣所以内訟刻¶
骨上思訴天茍貪符竹之榮實懼素飡之刺臣今年踰¶
知命齒髮已衰官守炎陬星霜屢改乏中和之理行無¶
考課之彰聞而炎癘暗侵桑榆漸迫常恐一先風燭永¶
謝聖朝况復不識覲見之儀未知班瑞之禮羔鴈列序¶
<pb:KR4h0022_WYG_606-10a>¶
空聞於禮經鵷鷺同行欲求於夣寐伏惟皇帝陛下煦¶
育動植酌心元元垂仁降慈俯遂愚懇許臣得對敭休¶
命抃舞薫風則朝拜玉墀夕歸泉壤愚臣生不恨矣(一/作)¶
(免/)死且不朽云云¶
　　　鄭滑李僕射乞朝覲表　　　馬　揔¶
臣聞臣之事君如子事父子有晨昏之道臣有朝覲之¶
儀載罹寒暑之遷豈勝犬馬之戀臣聞古之郡國皆有¶
邸第列在京師出命守藩入令述職所謂百谷朝海衆¶
<pb:KR4h0022_WYG_606-10b>¶
星拱辰伏惟皇帝陛下德伏萬邦理臻三代夷夏率俾¶
沉翔昭然臣頃受任畨禺星霜七變身在南海心懸北¶
闕特蒙渥澤徵領宗司方厠朝行旋牧關輔東郡缺帥¶
又忝㹅戎雙旌自天便道之鎭赤墀輔(疑作/轉)逺伏謝無¶
因及兹三年丹懇每結况自貞觀之後迄于聖朝臣之¶
一門繼荷重任擁旌鉞者僅二十人高祖淮安郡王神¶
通弼亮太宗戮力締構榮登左揆以寵勲勞臣無先祖¶
之功而塵先祖之位師長宗秩胡堪謬到是願罄述愚¶
<pb:KR4h0022_WYG_606-11a>¶
志一覩聖顔宵膓九廻晝食三歎今河朔軌道汴宋底¶
寧臣所部宣物睿慈綏緝黔庶師旅知訓農桑以時徵¶
賦有常廪儲有備但以違奉既乆心不遑安輙敢冐昧¶
上聞特希矜許入覲臣獲蹈舞班叙親承德音却歸方¶
隅生死榮幸¶
　　　杜司徒乞朝覲表　　　　　劉禹錫¶
臣聞事君之道有死無隱懇誠所至敢不罄陳伏惟聖¶
明俯賜矜察臣某中謝臣代受國恩忝承門䕃脫巾筮¶
<pb:KR4h0022_WYG_606-11b>¶
仕敢期榮名陳力効官靡樹聲績始因人乏(集作/孤直)驟歴¶
清班復荷朝奬作藩外府逺違輦下十有四年恪守淮¶
濆于(集作/逮)今一紀犬馬戀主寢興匪遑蒲栁易衰遲暮¶
俄及竊位時乆妨賢愧深況歴任(集作/官)已來四十八考¶
衹奉朝謁時纔二周服勤郡府荏苒垂老屏營魏闕之¶
思夣想承明之迹(集作/遊)如迫餒寒不忘衣食伏惟睿鑒¶
俯亮愚衷早賜擇人與臣為替交受(集作/授)之際冀無可¶
虞然後脂車奔赴京輦微願斯畢雖死且(集作/猶)生臣頃¶
<pb:KR4h0022_WYG_606-12a>¶
以戎務方殷猥加宰輔今既事罷實慙此名為有藩鎮¶
同時未敢輕上印綬伏以聖朝赫奕左右惟賢漢愧得¶
人周慙多士臣才略既短齒髮且(集作/又)衰柄用之地甘¶
心自絶所冀退歸舊里沐浴皇風絶鍾鳴漏盡之譏展¶
維桑與梓之敬匪惟名器不假實貴骸骨獲(集作/可)全知¶
止之心神祗可(集作/所)鑒無任悃欵屏營之至¶
　　　為鄭相請朝覲表　　　　　元　固¶
臣某言伏以受恩之地中外則同戀主之心遐逺愈(一/作)¶
<pb:KR4h0022_WYG_606-12b>¶
(逾/)切臣素無方畧又乏理能徒以乆侍掖垣嘗叨衮職¶
罪已彰於負乘位猶忝於藩維一違闕庭累變寒燠虛¶
當重任未答鴻恩(一作/私)常恐愚効未(一作/莫)申官謗將及¶
敢不誓心奉職克己臨(一作/勤)人哀矜獄情節省財用蠲¶
途誡愼終日憂慙而百越殊風庶甿失業流庸未復於¶
田里逋賦仍積於歳時邕管防虞尚勞師旅海南饋饟¶
猶資費用軍府屢空物力將竭至如奉宣化理(一作/皇化)恭¶
守國章臣實盡疲駑庶裨萬一將使宼戎殄滅食貸豐¶
<pb:KR4h0022_WYG_606-13a>¶
滋臣雖策勵終亦無及伏乞聖慈矜念天鑒照臨察臣¶
審分之誠哀臣瀝懇之意儻獲言旋京國重覩天顔則¶
汲黯無恨於淮陽馬援不辭於瘴海矣微臣幸甚無任¶
感恩戀主踴躍之至¶
　　一作皆唐類表¶
　　　為樓煩監楊大夫請朝覲表　令狐楚¶
臣某言臣聞君猶父也臣猶子也子事父有冬温夏凊¶
之禮臣事君有大聘小聘之義臣雖庸鄙常感斯言今¶
<pb:KR4h0022_WYG_606-13b>¶
(類表/作况)乃地離京師千里而近身去王室十年有餘心既¶
傾而陽光未廻目已極而雲路猶阻此臣所以形留神¶
往淚盡血繼者也况監司之寄甚重馬乘之務非細或¶
物有因襲革之而無妨或事無典據為之而有利咸非¶
翰墨所可升聞貯于中心期以上逹伏惟陛下廻天地¶
之鑒垂日月之明俯借恩光暫令朝奏儻得飛纓於赤¶
墀之下委佩于彤庭之前目見龍顔足履丹地則犬馬¶
大幸與天無窮無任悃欵之至¶
<pb:KR4h0022_WYG_606-14a>¶
　　　同前¶
臣某言臣自罷侍龍樓出班馬政星霜驟變十有三年¶
伏惟陛下光宅寰瀛惟新景命奏簫韶之九變獨臣未¶
聞舞干羽於兩階唯臣未見累歳有違離之苦終朝懐¶
戀慕之誠是以屢獻封章懇求朝覲愚衷不逹聖眷未¶
廻邉山之中躑躅愁結比者臣雖庸鄙兼領嵐州職在¶
治人固難離局今既專知監務特有使名伏櫪多暇望¶
雲増切且臣所部濵(類表/作頻)河近塞兵家利病時事便宜¶
<pb:KR4h0022_WYG_606-14b>¶
難於逺陳願一敷奏而况道途非逺僕御不多次舍之¶
費誠未擾於郡縣往來之期當不踰於旬月伏望俯廻¶
天鑒曲遂臣(一作/誠)心使得稱慶於中朝然後代勞於外¶
廐至願斯畢死無所恨無任懇廹戀結之至¶
　　　同前¶
臣某言臣聞心孤者觸緒而悲意切者發言皆懇揣情¶
循理今古同塵嘗謂無之今乃信有臣某中謝臣雖頑¶
鄙無取亦嘗側聞長者之論上自古昔迄至於今才能¶
<pb:KR4h0022_WYG_606-15a>¶
事業百十於臣而不升名官之級不知禄廪之數者何¶
可一二其紀臣甚無耿介之秀(或作/節)開濟之能且有極¶
愚至陋之累而㣲生際會事陛下於藩邸之中周旋出¶
處雖無擁戴神聖之績便蕃左右曽有侍從言語之樂¶
竊自欣賀若昇雲天伏惟陛下握圖御極凝旒垂象惠¶
均於動植信及於細㣲擢臣於方岳之中委臣以監牧¶
之務仰慿殊造俯竭愚衷封人粗安國馬稍息今者秩¶
視賔客位為大夫耳煩絲竹之音響口厭梁肉之滋味¶
<pb:KR4h0022_WYG_606-15b>¶
馳驅駿足偃息華穰蒙陛下覆育之恩已為太過顧㣲¶
臣止足之分實所甚榮豈敢更冐寵光别求奬用伏以¶
狗馬之齒衰暮相迫螻蟻之命危殘不常日往月來懼¶
貽敗覆天地相分不勝瞻戀每至木葉下邊馬嘶切思¶
指畫君前以畢平生之力常恐先霜露塡溝壑不見丹¶
闕長恨黄泉伏惟陛下仁愛惻隱及於萬類察臣之至¶
願表(一作/知)臣之赤心使一入帝城死無所恨無任(一作/不勝)¶
哀迫懇苦之至¶
<pb:KR4h0022_WYG_606-16a>¶
　　　請朝覲表　　　　　　　　符　載¶
臣某言臣聞臣之事君猶子之事父茍閨庭之侍曠晨¶
昏之禮絶擬議名教得為孝子乎臣自違天顔二十餘¶
載身不趨宫闕之地心不展烏鳥之誠戴天嚮日肝肺¶
焦灼况臣暮齒筋力漸衰以中人之材當大藩之寄智¶
慮昏殆政術荒踈自揣封疆固多敗累豈可使萬人禀¶
無德之令四方興尸禄之譏跼形顧影月慙歳恥方今¶
赫赫大國髦彦如林采於衆才必超十倍伏願陛下蹔¶
<pb:KR4h0022_WYG_606-16b>¶
廻慈眷俯察愚衷念蒼生之疲授能者之位即㣲臣無¶
妨賢之愧大君有任用之明得公論於縉紳盡私誠於¶
犬馬再以白首獲奉紫宸備一刻於周行實百生之榮¶
耀前後陳乞煩黷聖聰雖懇迫之未申瞻軒墀之已近¶
不勝慺慺之至¶
　　　同前　　　　　　　　　　周行先¶
臣某言昨遣奏事官馬元宗附臣口奏請赴朝覲馬元¶
宗廻奉宣進止語臣云君臣之情不厭相見朕與卿心¶
<pb:KR4h0022_WYG_606-17a>¶
無二縁途路稍逺卿來後即不免朕憂况乍收復洺州¶
士庶恐未安泰須卿存恤未能遂卿此志且不須作來¶
意者皇靈特降天語密開俯伏流汗隕越無地臣某中¶
謝臣内顧庸虛謬居藩鎮日月云邁倐然三年空荷丘¶
山之恩未申絲髮之効隳肝瀝膽豈盡愚誠從頂至踵¶
皆承𤣥造夙夜袛惕悼心失圖誠願暫覩鴛鷺之行獲¶
倍羔鴈之列特近宸睠親奉德音則朝聞夕死臣之甚¶
幸而軍城初復天意遙軫戀結之至尚抑懇誠今疆場¶
<pb:KR4h0022_WYG_606-17b>¶
無虞干戈己戢軍儲戎賦幸有支持伏望天意許臣至¶
冬末春初已來暫赴朝謁得申犬馬之志庶盡葵藿之¶
心碎首糜軀死之無恨(云云/)¶
　　　代孔大夫乞(一作/請)朝覲表　　杜周士¶
臣某言臣以斗筲之資荷旄(一作/旌)鉞之寄職兼千乘位¶
(一作/職)摠十聫而節制頒條曾無可紀妨賢專禄亦(一作/忽)¶
已四年由是再陳表章備瀝哀(一作/䘮)懇誠在必逹義無¶
茍安伏惟元和聖文神武法天應道皇帝陛下憂勤萬¶
<pb:KR4h0022_WYG_606-18a>¶
務砥礪庶工服勞中外者有更踐之常受寄方隅者無¶
專任之幸所以俗用丕變官稱得人坐致平治寔使均¶
一天下幸甚天下幸甚今輙冐犯嚴譴更陳丹悃不敢¶
廣引逺事請以近日(一作/事)言之至如揚於陵鄭絪馬摠¶
等或從偏鎮陟授或自周行蒞事或三年獲歸或三考¶
(一作/載)除替公議惟允私願亦伸伏乞聖慈平分許循往¶
例賜停見職擇用羣才則聖代盛審官之規㣲臣無去¶
國之歎無任禱祈之至¶
<pb:KR4h0022_WYG_606-18b>¶
　　一作皆唐類表¶
　　　崔中丞請朝覲表(憲宗/)¶
臣某言臣歴刺三州連&KR0008;二府外任逾紀入覲無階就¶
日望雲魂飛心往臣某中謝伏惟睿聖文武皇帝陛下¶
覆載無私遐邇同致復昇平之故事繼前聖之高蹤中¶
外踐更出入迭用臣以虛薄叨受恩榮徒竭夙夜之心¶
未伸朝夕之敬天威咫尺誠寤寐而無違雲漢昭回固¶
瞻仰而何及是以前在朗(缺/)封章累上及移臨松漠星¶
<pb:KR4h0022_WYG_606-19a>¶
紀屢周㣲衷尚隔於戴盆積望徒懸於窺管葵藿之誠¶
彌切犬馬之戀愈深人欲天從於兹未騐下情上逹終¶
冀不誣敢黷宸嚴罄陳丹懇伏乞賜臣除替許至闕庭¶
厠蹈舞於羣寮備班行之散地足趍中禁目覩大明俾¶
成九族之榮以盡百生之幸非敢竊國賔五獻之禮希¶
康侯三接之恩一覿龍顔萬死為足無任懇到迫切之¶
至謹遣某官奉表陳乞以聞¶
　　　李大夫請朝覲表(敬宗/)　　　裴　度¶
<pb:KR4h0022_WYG_606-19b>¶
臣聞天道君也高而下濟地道臣也卑而上行上下交¶
感然後萬姓生焉庶政成焉其或蓊鬱不通則為災沴¶
之氣必在宣逹使之光明太平之風實繫於此伏惟文¶
武大聖廣孝皇帝洪覆品彚光宅寰區翾飛跂行皆得¶
其所况臣器識庸陋遭遇便藩始事憲宗過蒙驅䇿復¶
事先帝猥加爵命大恩無報終懼且慙以至今日又承¶
寵寄㳙毫未効齒髮將衰起在山南不逺甸服宴安厚¶
利拜受軒階此則為君之道下濟有餘為臣之道上行¶
<pb:KR4h0022_WYG_606-20a>¶
不足尸禄彌乆心魂若驚日往月來寖成憂塞伏希降¶
鑒特許入覲冀得少謝萬一使無壅情然後退歸里閭¶
降避賢路雖則萬殞無恨可謂百生之幸况李光顔薛¶
平皆武臣也淮海以為要重然猶邐迤而至述職明庭¶
臣儒生也梁漢無事道途孔邇若泰然自安貪冐榮顯¶
位為公相衆所指名又何以表率四方儀刑多士臣不¶
勝傾心延首瞻系天衢之至¶
　¶
<pb:KR4h0022_WYG_606-20b>¶
　¶
　¶
　¶
　¶
　¶
　¶
　¶
　文苑英華卷六百六¶
