# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:55.674414
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷五百八十九
<pb:KR4h0022_WYG_588-1a>¶
欽定四庫全書¶
　文苑英華巻五百八十九　宋　李昉等　編¶
　公卿雜謝二¶
　　為河東副元帥馬司徒謝實封表一首¶
　　為桂府王中丞謝加朝議大夫表一首¶
　　為太原鄭尚書謝賜旌節等表一首¶
　　為太原李少尹謝上表一首¶
　　謝兵馬使朱鄭等官表一首¶
<pb:KR4h0022_WYG_588-1b>¶
　　為昭義王大夫謝賜改名表一首¶
　　謝賜光宅坊宅表一首¶
　　謝授右拾遺表一首¶
　　代李僕射謝加營田使表一首¶
　　謝太常卿并舉自代表一首¶
　　謝再除太常卿充禮儀使表一首¶
　　東都留守謝上表一首¶
　　謝除太常卿表一首¶
<pb:KR4h0022_WYG_588-2a>¶
　　代李中丞謝官表一首¶
　　謝貸錢物表一首¶
　　蘇州謝恩賜加章服表一首¶
　　　為河東副元帥馬司徒謝實封表(徳/宗)¶
　　　　　　　　　　　　　　　崔元翰(貞元/元年)¶
臣燧言某月日中使某乙至伏奉手詔復以收河中功¶
賜臣實封五百户通前為七百户功微賞重恩積生輕¶
報効何階祗懼惟甚臣某誠惶誠恐稽首頓首臣頃奉¶
<pb:KR4h0022_WYG_588-2b>¶
詔與諸道同討逆賊上禀謨(類表/作謀)筭克致誅夷越升(類/表)¶
(作超/授)官榮真食户邑且有後命再荷殊私伏以聖徳結¶
於人心皇威加於物表将帥克宣其力㐫逆盡(一作/咸)伏¶
其辜此皆國之福也至若分閫作藩秉旄仗節扞禦患¶
難剪掃寇讎此固臣之職也幸無獲戾何以為功爵秩¶
既崇封賞又重絲髮未効㳙塵莫施雖復捐軀豈能上¶
答無任荷懼之至¶
　　　為桂府王中丞謝加朝議大夫表¶
<pb:KR4h0022_WYG_588-3a>¶
　　　　　　　　　　　　　　　令狐楚¶
臣某言伏奉某月日恩㫖南郊禮畢進加臣朝議大夫¶
拜受嚴命感惕交集臣某中謝臣泗濵諸生塞上從事¶
被䝉恩澤齒列才俊戴高履厚實有恧焉乃建子月伏¶
惟皇帝陛下殷薦祖宗嚴禋天地而限從外役不侍中¶
禁有望雲就日之戀無給薪除地之勞今者爵賞逺加¶
寵榮俯及拾級以上早忝諸侯之秩歷階而昇又厠大¶
夫之品峨峨象笏粲粲銀章自揆何人敢安非據伏以¶
<pb:KR4h0022_WYG_588-3b>¶
神光(類表/作休)既擁王澤已流難申牢讓之心空秉益恭之¶
禮無任慶幸屏營之至¶
　　　為太原鄭尚書謝賜旌節等表¶
臣某言今月七日中使尹偕至伏奉敕書手詔慰喻(一/作)¶
(問/)臣及将仕參佐等并賜臣官告旌節寵命併臨榮光¶
疊至欽承捧受感惕難勝臣某中謝臣昔為諸(一作/書)生¶
所冀微祿揣摩鉛鈍際會清平伏惟皇帝陛下至德配¶
天大(一作/文)明並日朝有多士國無幸人若臣庸虚何足¶
<pb:KR4h0022_WYG_588-4a>¶
比数階緣所職被服殊私居郎吏之中已為饕竊立戎¶
旃之下安所堪任前奉詔書除臣節度託肺腸而三省¶
覺魂魄之九飛懇欵未申恩光薦至(一作/及)使從天下拜¶
迎而萬姓(一作/衆)懽呼王在日中照臨而一方安㤗編綸¶
言於寶軸揮宸翰於綵牋既賜諸侯之旌又降将軍之¶
節委之刑賞許以便宜臣實何人忽䝉斯寵重如山壓¶
薫若火炎無以為容不知自處謹以今日準敕拜受訖¶
臣伏以旌唯進善節以詰姦昔常傳聞今即(一作/則)祗受¶
<pb:KR4h0022_WYG_588-4b>¶
度才非将雖天地(一作/下)所知禀令於君豈風塵敢犯誓¶
當保安四境和叶三軍灑帝(一作/王)澤於州閭振皇威於¶
邉境(一作/徼)難酬天造庶竭臣心所守有限不獲陳謝無¶
感戴抃躍之至¶
　　　為太原李少尹謝上表¶
臣某言伏奉恩㫖授臣太原少尹兼御史中丞充河東¶
節度使行軍司馬祗承榮命以感以懼臣某中謝臣器¶
質凡下行能無取父母生之陛下知之頃陷官謗會從¶
<pb:KR4h0022_WYG_588-5a>¶
吏議伏頼陛下聖明乃得全活既而肩隨多士掌領孤¶
児警夜巡晝庶将終老跼天蹐地誓不違逺豈意陛下¶
不量臣之能否㧞自近侍貳於大藩且御史丞執憲之¶
任府少尹理民之官也軍司馬握兵之職也皆須率其¶
屬以賛其長必國之良猶懼不稱况於疲病安所堪任¶
此臣所以行思坐念常恐失墜以某月日到府上訖伏¶
以太原建國興王大都嘵囂五氏合沓萬室動見指視¶
甚難為理唯禀謨猷於廊廟同心力於幕府勤以臨事¶
<pb:KR4h0022_WYG_588-5b>¶
清而處身至若上分乃眷之憂下塞具瞻之望雖欲自¶
勵終非所能離去殿階已彌旬月攀望不及腸廽目斷¶
無任云云¶
　　　謝兵馬使朱鄭等官表(初除御史續除/中丞封異姓王)¶
　　　　　　　　　　　　　　　劉禹錫¶
臣某言奏事韋温廽特蒙聖恩重賜朱鄭等官告宸象¶
昭囘煥然下燭榮分右職光賁遐藩臣某中謝臣伏以¶
朱鄭朴忠為心沉毅見色當建封禦侮之寄見張愔(建/封)¶
<pb:KR4h0022_WYG_588-6a>¶
(子/也)提孩之年昨者𨽻職徐州分鎮蘄縣繹(英華作/驛非)騷之¶
際梗亮彌彰歷險而前實繁其旅詳探本末有足褒稱¶
輙具奏聞恐須奨勸伏蒙睿鑒俯亮微誠優詔先行已¶
階直指之日殊私荐至超昇獨坐之崇户領三千爵踰¶
五等恩生非次感異常倫轅門有光武旅增氣遂使感¶
激之士希男爵以捐軀猖狂之徒聆聖澤而悛性風行¶
草偃其勢必然臣忝揔戎倍百欣荷臣無任云云¶
　　　為昭義王大夫謝賜改名表　崔行先¶
<pb:KR4h0022_WYG_588-6b>¶
臣某言中使第五守進至伏奉今月日制命授臣開府¶
儀同三司潞州大都督府司馬知府事充昭義軍節度¶
營田澤潞刑洺等州觀察留後兼賜名處休雨露湛恩¶
光臨非次蚳蝝𦕈質負戴難勝臣某中謝臣出(一有/身字)自¶
行間器識短淺理兵從衆問陣無師一心守愚六藝皆¶
闕自謂才無經濟智乏周防&KR0269;誠託人損已待物毎日¶
揣分有時撫膺徒生於此何以報主得免獲戾已足為¶
榮敢求聞達妄進階級豈意陛下顥元合徳日月在躬¶
<pb:KR4h0022_WYG_588-7a>¶
敻開獨見之明特降發哀之詔㧞自泥滓致于煙霄臣¶
之榮幸孰與為比伏以處休之義恭懿有章簡自帝心¶
納于臣口自(一作/内)訟增感以榮為憂魄散心殞罔知所¶
措况名器所慎春秋格言服之不稱詩人是刺雖欲勿¶
議誰能捨諸曩日劉𤣥佐之領浚郊李元諒之居關輔¶
皆勲崇台揆業濟艱難方開加等之恩姑受錫名之寵¶
臣何為者坐繼前人三省駑鉛未展㳙埃之効百身灰¶
粉何酬天地之恩¶
<pb:KR4h0022_WYG_588-7b>¶
　　　謝賜光宅坊宅表　　　　　李　揆¶
臣某言中使某至奉宣聖㫖知臣無宅以光宅坊去内¶
最近賜臣宅一區寵渥特臨喜懼交集臣某中謝臣自¶
惟固陋謬忝恩私陛下收其璅材擢以宻職司言北闕¶
已揮翰於紫垣秩禮南宫復彯纓於丹地故得廽翔三¶
省出入九重此皆禀自宸𠂻不因人譽毛髮之内曾未¶
報於生成雨露之恩猥有加於疵賤頃以寓居失火事¶
忽聞天慈親垂恤問環堵之業雖有虧於魯經賜宅之¶
<pb:KR4h0022_WYG_588-8a>¶
人(疑作/仁)遂承榮於漢詔况王人啓户大厦當衢顧蝼蟻¶
而知慙迎鷰雀而相賀古制宫闕近地公卿不居唯信¶
臣宻戚時聞詔賜所謂北闕甲第者蓋由逺近差之今¶
宅在廟圖地近丹禁朝天不逺於咫尺捧日如奮於雲¶
霄仰惟明主之恩實私微臣之幸䘖恩撫已尤懷戰跼¶
誓當竭忠盡節鏤骨銘肌豈捉足而獲安誓捐驅以為¶
報無任¶
　　　謝授右(集作左/下同)拾遺表(徳宗/)　吕　温(貞元十/九年)¶
<pb:KR4h0022_WYG_588-8b>¶
臣某言伏奉制命擢(集作/授)臣右拾遺又中使毛進朝至¶
宅奉宣進㫖(集作/止)賜臣本官官告(集作/告身)者澤濡窮鱗雷¶
起幽蟄塵忝近侍冠軼常倫震驚失圖兢跼罔據臣某¶
中謝臣嘗學舊史承訓先臣皆以奉上自致為榮附下¶
苟進為耻臣所以既孤之後義不因依(集作/依人)賣洛中之¶
(集無/此字)薄田歸闕下之(集無/此字)舊宅退藏其跡私誓于心不¶
邀利于權門不求名于衆口星霜苦節夙夜精誠唯願¶
投軀盛時自結明主愚誠神感人欲天從果䝉陛下自¶
<pb:KR4h0022_WYG_588-9a>¶
記姓名猥憐孤直振零丁於絶望㧞曖昧於無階獨斷¶
皇明起至(集作/寘)清列俯降中貴内賜官告特違恒例光¶
寵賤臣俾其不出户庭坐生羽翼萬乘知已一鳴驚人¶
公朝得盡節之方私室無謝恩之處顧惟凡陋(集作/質)叨¶
此殊尤纒激血誠銘鏤膚骨採㧞恩重泥塗感深畢性¶
命以為期裂肝膽而何述唯當竭誠陳力効節明忠使¶
丹心有孚白首無玷(集作/㸃)然後敢望披雲捧日一識天¶
顔則闔門之灰粉知歸百生之志願斯畢臣家雖在城¶
<pb:KR4h0022_WYG_588-9b>¶
多適田野久廢簮笏皆須營備不獲當時隨例拜謝闕¶
庭¶
　　　代李僕射謝加營田使表　　崔　位¶
臣某言伏奉某月日敕以臣兼充當道營田使者捧受¶
&KR0093;綸載驚載躍臣某中謝幸忝宗室沐浴恩波性惟直¶
方官絶依倚凡忝任用皆自宸𠂻常思殺身以答鴻造¶
所至之職勵精苦節茍可利人利國誠願悉心况西戎¶
狡謀有備無患東都要害居安慮危俱屯偃革之師豈¶
<pb:KR4h0022_WYG_588-10a>¶
可不耕而食臣是以諭臨邊将士首建屯田董所屬軍¶
人力開荒壤近為水旱之蓄逺減飛輓之勞臣之用心¶
素切於此又背(一作/軍)營衣賜乆費度支百方圓融三分¶
全給在臣守土固合分憂此皆塵露至微豈於山海云¶
益陛下曲垂天奬正以使名榮光荐加荷懼惟厲但當¶
撫字鰥寡訓練貔貅克宣皇風底靖藩鎮庶申萬一少¶
報生成臣所守有限不獲奔赴闕庭拜舞丹墀無任感¶
恩隕越之至¶
<pb:KR4h0022_WYG_588-10b>¶
　　　謝太常卿并舉官自代表(徳宗/)高　郢¶
臣郢言伏奉今月二十七(一作/二)日敕除臣太常卿曲降¶
殊私猥被凡器非才荷寵聞命自驚臣聞太常者舜臣¶
秩宗之任周室春官之職其所典者禮樂所奉者郊祠¶
故班冠(類表作/班官)九棘選重歷代臣學識凡近遭逢聖明¶
管庫無遺久塵貢士之列疲駑不逮嘗獻避賢之䟽特¶
蒙天鑒俯及容光煦嫗之仁允前請而既幸綢繆之寵¶
沐今授而增忝将何以欽承睿奨備舉官司顧慙匪服¶
<pb:KR4h0022_WYG_588-11a>¶
之嗤上累能官之謗(類表/作咏)恩深命淺報効無階伏準建中¶
元年正月五日制常參官授訖上表讓一人自代者臣¶
竊見銀青光祿大夫守太子賔客上柱國鄭縣開國公¶
杜黄裳識度深逺志業忠厚達於大體練於故實羣而¶
不黨和而不流與臣同在周行臣頗知其優裕伏請準¶
制舉以自代臣郢無任感戴欣惕之至¶
　　　謝再除太常卿充禮儀使表(憲宗/)¶
臣郢言伏奉今月二十一日恩命除臣太常卿充禮儀¶
<pb:KR4h0022_WYG_588-11b>¶
使者累歳守藩毎馳心於魏闕一朝聞命得備位於周¶
行上慙叨(一作/塵)忝之深下慰違離之思臣某中謝臣聞¶
秩宗之任典司三禮奉常之選班列九卿前古以來用¶
人為重非有望實不宜謬居臣昔叨此官已積負乘之¶
懼今復再歷倍增濡翼之憂况専職禮儀別蒙委遇明¶
時大禮方奉郊禋末學謏聞何徵損益飲冰斯切俟駕¶
靡(一作/匪)遑螻蟻之微無階報國犬馬之戀但(一作/且)喜歸¶
朝臣不勝感戴欣懼之至¶
<pb:KR4h0022_WYG_588-12a>¶
　　　東都留守謝上表(憲宗/)　　　權徳輿¶
臣某言伏奉今月三日制命授臣檢校吏部尚書兼御¶
史大夫充東都留守判東都尚書省事以今月二十四¶
日到東都上訖榮渥特加寵光備至俯仰印綬慙懼交¶
懷臣某中謝臣才不出衆祿期代耕因緣文字進越名¶
級自聖明臨御特沐鴻私歷五曹之貳居九卿之長遂¶
叨大任忽涉四年智慮孱愚言辭朴訥徒淹嵗日莫展¶
㳙埃雖竭匪躬之誠竟乖陳力之効自免樞務猶忝春¶
<pb:KR4h0022_WYG_588-12b>¶
官纔經半嵗復授今任前後所歷皆不因人無非睿奨¶
以至崇大况留(集作/居)守所寄東夏式瞻在君陳畢公之¶
選兼天官憲府之重面辭之日親奉聖謩式遏匪人整¶
訓戎事用制竊發必資兼材豈臣懦薄所宜負荷今兵¶
力至微武備不足此皆天鑒所察臣不敢累黷聦明杜¶
其奸情亦在早計必冀磨礪鉛鈍罄竭肝心忠以事君¶
死而後已違離宸睠感戀闕庭以陛下注意之恩誓微¶
臣捐軀之節無任荷戴屏營之至謹差押衙試殿中監¶
<pb:KR4h0022_WYG_588-13a>¶
成黨奉表以聞臣某誠惶誠恐頓首頓首謹言(元和八/年七月)¶
(二十/四日)¶
　　　謝除太常卿表(憲宗/)¶
臣某言伏奉十月二十四日詔命除臣太常卿統和神¶
人典司禮樂臣實庸菲謬叨寵榮臣某誠惶誠恐頓首¶
頓首臣以書生凡輩懦薄無堪生遇昌期累膺爵秩四¶
掌誥命五居列曹遂叨禮卿乃佩相印竟無微效上荅¶
皇明自罷宰司再履宗伯旋忝保釐之任屬當憂寄之¶
<pb:KR4h0022_WYG_588-13b>¶
時淮甸多虞周郊接壤上勞聖慮下輯戎師臣不敢愛¶
身不敢避事頻抗手疏備陳物宜猶(集作/苟)披肺肝莫識¶
忌諱自承詔㫖許募新軍實使懦夫增氣輙思仁者有¶
勇繕脩器甲招集驍雄毎竭一心敢有二事陛下憂臣¶
不逮全度特深出於殊私遽降新命沐浴皇澤從容大¶
僚量力無庸庇身何幸况太常者伯夷叔孫通之職臣¶
豈其人五六年間再居此地感恩知懼循分難任即以¶
今月三日進發瞻望闕庭踴躍欣抃謹奉表陳謝以聞¶
<pb:KR4h0022_WYG_588-14a>¶
無任感戴喜懼之至臣某誠惶誠恐頓首頓首謹言¶
　　　代李中丞謝官表　　　　　元　稹¶
臣某言伏奉今月二十九日敕(集作/制)授臣御史中丞寵¶
秩逾涯心魂戰越臣某中謝臣生值聖時蔭分天属雖¶
牽絲入仕或因𤨏碎之文而執簡當朝實由睦族而致¶
頃以材駑氣直屢棄遐荒陛下擢自藩方(集作/逺藩)任兼䑓¶
閣夙夜循省報効無階豈謂天眷曲臨過䝉奨擢(集作/㧞)¶
坐令専席位忝中司因期(集作/固當)陳乞於天安敢叨榮於¶
<pb:KR4h0022_WYG_588-14b>¶
已如或綸言既降丹慊莫從則當破柱求奸碎首請事¶
死而後已義不茍然增日月之未光荅天地之殊造無¶
任懇欵屏營之至¶
　　　謝貸錢物表　　　　　　　劉禹錫¶
臣某言中使南宫懷珍至奉宣聖㫖存問兼賜臣墨詔¶
天光下濟睿澤曲流䘖恩未酬居寵彌懼臣某中謝臣¶
受任斯極微功莫施昨以封畧未寧干戈猶動壽春固¶
壘以備盜淮甸興師以扞姦經費所資數盈鉅萬餽餉¶
<pb:KR4h0022_WYG_588-15a>¶
時久供億力殫慮始圖終不敢緘黙輙陳管見上黷宸¶
聦伏䝉聖慈特遂誠精逺承如綍之㫖特假聚人之財¶
軍須不&KR0317;士氣彌振糗粮既備永無半菽之虞&KR0237;袴足¶
頒逺起挾纊之感是為恱使咸願先登臣忝緫戎倍百¶
欣荷伏以上分國用俯濟軍興候清烟塵謹備償納¶
　　　蘇州謝恩賜加章服表(文宗/)¶
臣某言伏奉去年十一月二十七日詔書加臣賜紫金¶
魚袋餘如故者恩降重霄榮霑陋質既(集作/虚)黷陟明之¶
<pb:KR4h0022_WYG_588-15b>¶
典恐興彼已之詩寵過若驚喜深生懼臣某中謝臣起¶
自書生業文入仕徳宗朝為御史以孤直在䑓順宗朝¶
為郎官以緣累出省憲宗皇帝後知其寃枉特降敕書¶
追赴京國緣有虚稱恐居清班務進者争先上封者潜¶
毁巧言易信孤憤難申俄復一麾外轉三郡伏遇陛下¶
應期御宇大振滯淹哀臣宿舊猥見收拾職兼書殿官¶
忝儀曹微績(集作/勞)未宣薄命多故又離省署重領郡符¶
延英面辭親承敎誨銜命即路星言載馳到任之初便¶
<pb:KR4h0022_WYG_588-16a>¶
逢灾疫奉宣聖澤恭守詔條上禀睿謨下求人瘼才術¶
雖短憂勞則深幸免流離漸臻完復皆承聖化所及遂¶
使人心獲安豈由微臣薄劣能致臣素乏親黨家本孤¶
貧年衰無酒色之娛性拙無愽奕之藝自理(集作/領)大郡¶
又逢時灾晝夜苦心寢食忘味曽經讒(集作/誣)毁毎事防¶
虞唯托神明更無媒援豈期片善上逹宸聦廽日月之¶
重光燭江湘之下國絲綸褒異苦節既彰印綬煒煌老¶
容如少望雲天而拜舞豈盡丹誠視環玦以徘徊空嗟¶
<pb:KR4h0022_WYG_588-16b>¶
白首無任感激屏營之至¶
　¶
　¶
　¶
　¶
　¶
　¶
　文苑英華卷五百八十九¶
