# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:08.641258
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷八百七十九
<pb:KR4h0022_WYG_878-1a>¶
欽定四庫全書¶
　文苑英華巻八百七十九　宋　李昉等　編¶
　祠廟二¶
　　燕支山神寧濟公祠堂碑一首¶
　　南海神廟碑一首¶
　　河瀆神靈源公祠廟碑一首¶
　　　燕支山神寧濟公祠堂碑　　楊　炎¶
西北之巨鎮曰燕支本匈奴王庭昔漢武納渾邪開右¶
<pb:KR4h0022_WYG_878-1b>¶
地置武威張掖而山界(一作/介)二郡間連峰委㑹雲蔚黛¶
起積髙之勢四面千里陽崖有栝栢之材備幹革隂壑¶
有堅剛之璞化五兵維人氣雄其畜多焉虜得之以制¶
隂國主天街周以之興秦以之霸漢得之以斷右臂却¶
南牧西距于海北瀦(一作/經)于河自外而望上也熊熊(一/作)¶
(雄/)乎一氣旁䕃朔鹵前衡塞門與積石来朝崑崙相長¶
(一作/負)洎陟蒼蒼臨峻極則刑變六合空同大荒青冥在¶
混元之中絶壁揭宇宙之外舊史云封祀之山八中國¶
<pb:KR4h0022_WYG_878-2a>¶
之外三自夏缺壌(一作/秩)奠漢疆土宇(一作漢/攘疆土)時更百王¶
(四字一作于/時更而王者)莫能配天其意者将纉禹之業以俟聖人¶
乎維唐百(一作/之非)三十載賁𤣥化之紀息金革之虞(一作/金革)¶
(之/墟)茫(一作/蠢)蠢蒸然革(一作/萃)于聖澤於是左丹穴右崆峒¶
古而(一作/所)未賔咸頓首于路門之外天子登神宫勒金¶
版将復羙于郡(一作義/于郡)岳告成于昊蒼議夫(一作/云)此山¶
天合氣以正秋方地與神以主西國(一作而/主戎國)俾蚪螭者¶
為師為旅貔虎者為妾為臣不在於巨靈乎其封神為¶
<pb:KR4h0022_WYG_878-2b>¶
寧濟公錫之鞶帯備厥禮物詔邦牧太子少保哥舒公¶
卜吉日築臺(一無/臺字)靈祠于髙麓之陽每嵗盛秋以笙鏞¶
之器錡釡之品率封内以望之索羣神以㑹之亞旅師¶
氏旄頭弩牙金鼓七校車徒十萬從饗于廟庭大閲于¶
山外(一無/外字)所以固(一作/因)天界以崇聖功乗地險而恢逺¶
略也觀夫叢嵓懸抱烟雨屑窣宫庭晃其閑(一作/角)暮林¶
石古而幽隂神其居之可以禱安静矣樹(一作/拊是)空桑變¶
鐘石神其聽之可以感和樂矣大玉通帛熊蟠桂漿粲¶
<pb:KR4h0022_WYG_878-3a>¶
其傾筐采章(一作/物)煌煌神其歆之可以祚永(一作/有)年矣¶
維石巖巖日月不老維靈是與生此熊羆神其薦之可¶
以奉吾君矣於戱陳信克享正詞幽感宜乎有祈而降¶
有祭而歆龍也無風雨之愆虵(一作/敵)也無氣熖之作此¶
神之職又何羞焉乃作頌曰¶
掲靈山兮天地界勢奔壮(一作/突)兮風雲駭峰龍有(一作/峰蹲)¶
(龍/)兮入天門氣蛇變(一作/變蛇)兮破淫(一作/烟嵐)昬祐自天兮得¶
終古被(一作/備)華蟲兮駕朱虎¶
<pb:KR4h0022_WYG_878-3b>¶
　　　南海神廟碑　　　　　　　韓　愈¶
海於天地間為物最鉅自三代聖王莫不禮(集本文/粹作祀)事¶
考於傳記而南海神次最貴在北東西(二本有三/神二字)河伯¶
之上號為祝融天寳中天子以為古爵莫貴於公侯於¶
海岳之禮(二本/作祝)犧幣之數放而依之所以致崇極於大¶
秩(一本/作神)今王亦爵也而禮海岳尚循公侯之事虚王儀¶
而不用非致崇極之意也由是册尊南海神為廣利王¶
祀(祀一本/作祝號)祭式與次俱升因其故廟易而新之在今廣¶
<pb:KR4h0022_WYG_878-4a>¶
州治之東南海道八十里扶胥之口黄木之灣常以立¶
夏氣至命廣州刺史行事祠下事訖驛聞而刺史常節¶
度五嶺諸軍仍觀察其郡邑於南方亊無所不統地大¶
以(集註/作而)逺故常選用重人既貴而富且不習海亊又當¶
祀(文粹/作祝)時海常多大風将往皆憂戚既進觀顧怖悸故¶
常以疾為辭(文粹/作解)而委事於其副其来久矣(二本作/己久)故¶
明宫齋廬上雨旁風無所葢障牲酒瘠酸(集註牲/瘠酒酸)取具¶
臨時水陸之品狼籍籩豆薦裸興俯不中儀式吏滋不¶
<pb:KR4h0022_WYG_878-4b>¶
恭神不顧享盲風恠雨發作無節人䝉其害元和十三¶
年始詔用前尚書右丞國子祭酒魯國孔公為廣州刺¶
史兼御史大夫以殿南服公正直方嚴中心秉直(二本/作樂)¶
(易/)祗慎所職治人以眀事神以誠内外單盡不為表襮¶
至州之眀年将夏祝冊自京師至吏以時告公乃齋祓¶
視册誓羣有司曰册有皇帝名乃上所自署且(文粹無/且字集)¶
(作/其)其文曰嗣天子某謹遣某官某敬祭其恭且嚴如是¶
敢有不承眀日吾将宿廟下以供晨事眀日吏以風雨¶
<pb:KR4h0022_WYG_878-5a>¶
白不聽於是州府文武吏事凡百數交詞(二本/作謁)更諫皆¶
揖而退公遂升舟風雨少弛櫂夫奏功雲隂解駮日光¶
穿漏波伏不興省牲之夕載陽載隂将事之夜天地開¶
除月星眀概五鼓既作牽牛正中公乃盛服執笏以入¶
即事文武賔屬俯首聽位各執其職牲肥酒香罇斚(二/本)¶
(作/爵)静潔降登有數神且(文粹作其/集作具)醉飽海之百靈秘恠¶
慌惚畢出蜿蜿蛇蛇(二本作/蜒蜒)来享(文粹/作慕)飲食闔廟旋艫¶
祥飈送颿旗纛旄麾飛揚晻藹鐃鼓嘲轟髙管噭噪武¶
<pb:KR4h0022_WYG_878-5b>¶
夫奮棹工師唱和穹龜長魚踴躍後先乾端坤倪軒豁¶
呈露祝之之嵗風災息㓕人厭魚蟹五糓豐(二本/作胥)熟眀¶
年祀歸又廣廟宫而大之治其庭壇坎(二本/作改)作東西兩¶
序齋庖之房百用俱(二本/作貝)脩眀年其時公又因(二本/作固)往¶
不懈益䖍嵗仍大和耋艾歌詠始公之至盡除他名之¶
税罷(文粹無/此字)衣食於官之可去者四方之使不以資交¶
以身為帥燕享有時賞與有節公藏私蓄上下與足於¶
是免(文粹有/于字)屬州負逋之緡錢十有八萬(集註作一/十有四萬)米¶
<pb:KR4h0022_WYG_878-6a>¶
三萬八千(二本作八/萬二千)斛賦重(二本/作金)之州耗金一嵗八百¶
困不能償皆以丐之(文粹作/正之)加西南(二本作/四面)守長之俸¶
誅其尤無良不聽令者由是皆自重慎法人士之落南¶
不能歸者與流徙之胄百二十八族用其良才而廩其¶
無告者其女子可嫁者與之錢財令無失時刑徳並流¶
方地數千里不識盗賊山行海宿不擇處所亊神治人¶
其可謂備至耳矣咸願刻廟石以著厥羙而繋以詩乃¶
作詩曰¶
<pb:KR4h0022_WYG_878-6b>¶
南海陰(集作/之)墟祝融之宅即祀于旁帝命南伯吏惰不¶
躬正自今公明用享錫右(文粹/作祐)我邦家惟明天子惟慎¶
厥使我公在官神人致喜海嶺之陬既足既濡胡不均¶
𢎞俾執亊樞公行勿遲公無遽歸匪我私公神人俱依¶
　　　河瀆神靈源公祠廟碑　　王延昌¶
中國經瀆河為長上應析木下朝扶桑演崑崙踰積石¶
繚大漠經龍門灌注九州之間經營萬里之外鱗介所¶
宅神靈所(一作/之)都𤣥冥總之以命官憑之以為伯唐堯¶
<pb:KR4h0022_WYG_878-7a>¶
觀諸(疑/)龍圗肇見周公沉璧榮光發祥元符之来彪炳¶
彰灼古先哲后罔不欽崇奠封居之儀修壇墠之制存¶
乎祀典代以為常則班固序漢書所謂河祠臨晉是也¶
偉其南直太華左隣中條渭水過其旁汾脽掲其後風¶
雲相盪精氣交馳(一作/配)于以禮神事之宜也不然發源¶
自逺地則多漫(一作綿/地則多)胡為不昭晰於他邦獨受享於¶
兹土前賢經始抑有其由至於春以泮凍秋以涸流(漢/書)¶
(作/凍)初以嵗禱終以報祈嘗醪有加駵駒是薦葢以在雍¶
<pb:KR4h0022_WYG_878-7b>¶
州之域通天子之都地既稱雄禮云異數與夫淮流桐¶
栢江出㟭山僻在遐方莫我京也幽賛之力實頼河公¶
以潔為清瀾至於數四息昏墊之苦絶羡溢之憂濵河¶
之人濶無大害此靈長之徳上善之功也祈以正直享¶
以精誠未嘗不誘其𠂻而降之吉也或進以便佞言以¶
矯誣未嘗不奪其魄而貽之禍也嵗大旱而作霖雨時¶
大札以惠嘉生依仁而行唯徳是輔天寳嵗安祿山稱¶
兵朔裔肆逆東夏熖烻扇燥烝人爇焉宗社有綴旒之¶
<pb:KR4h0022_WYG_878-8a>¶
危士庶畜阽危(一作/原)之懼太上南幸肅宗北巡賊相張¶
儒據有長安賊将崔乾祐固守蒲坂今闗内河東副元¶
帥中書令汾陽郡王郭公時為兵部尚書門下平章事¶
朔方節度使訓兵誓衆超百二之險謂此邦底定則京¶
師可圗䖍禱于河潜軍以往金鼓掩夜渠魁出奔遂收¶
蒲城神所道(一作/導)也及師次渭汭隂霧晦宴公假寝之¶
際夢河神謂曰永豐倉側将有急變不如速退姑以避¶
之比全軍及郊虜己雲合克違㓂難神所扶也其後李¶
<pb:KR4h0022_WYG_878-8b>¶
國貞之遇禍公復總戎故絳僕固懐恩之逆命公又出¶
鎮河東大君日旰食中外騷擾公獨奮無前之勇馳不¶
測之深始按節而来終奠醑其邁所謀必克無往不平¶
再安叛渙神所相也爰自兵亂以迄于今時更十年代¶
歴二聖國之氛霾惟河公蕩滌國之土宇惟河公廓開¶
國之忠良惟河公保祐國之奸慝惟河公殄摧誠靡幽¶
而不應澤罔㣲而不該得一以靈不其宜哉汾陽王深¶
惟據我屢崇昭報奉牲玉莫敢愛也致精意未嘗怠也¶
<pb:KR4h0022_WYG_878-9a>¶
每蠲吉歴選自郊徂宫奠于堂户之間則神之昆弟具¶
在酧于屋漏之内則神之伉儷攸居文墨(國語文墨尋/常之間注云)¶
(五尺/為墨)相望男女無别公曰神人之主也禮政之源也人¶
有上下則禮有内外之制人所謂否神具可考盍築館¶
于後以安靈匹乃諮于副元帥副使太子賔客御史大¶
夫知河中府事崔公寓量功命日而後役於河西縣大¶
夫李開不徴貨財不殫日力曾不踰月克復于成大厦¶
耽耽欝其特起内寝既立神儀穆然於是齒危髪秃之¶
<pb:KR4h0022_WYG_878-9b>¶
老王端等進而稱曰大河浩蕩弊邑之望也自公杖鉞¶
三至我里靈應肹蠁未嘗或欺國之克復實始於此安¶
天歩於臲卼定人心於繹騷大君成湯武之功賢相保¶
桓文之業皆神之由也矧内寝棘翼今兹有成此而無¶
述何以示後願刻樂石以彰厥庸公教曰諸公之辭固¶
不可抑頌祗則可無推羙於予墨客聞敢繋辭曰¶
浩浩長河中國之紀洪流激射横制地理蒸雲吐霧薦¶
圗効祉是曰經瀆斯為徳水聖唐六葉巨猾挻災搟(音/攇)¶
<pb:KR4h0022_WYG_878-10a>¶
(舉手擬之也楊雄長揚/賦麾城搟邑或作漸非)邑麾城如霆如雷汾陽矯矯杖¶
鉞而来乃臨蒲坂神實先道(一作/導)乃亂渭水亦亦(疑/)胥¶
告嗟我上相神之所勞汾陽之徳温恭正直柔嘉維則¶
忠勤是力秉心泉(淵字/唐諱)塞不測不克東西南北勦絶奸¶
慝入登九命一人是毗出統三軍四方是維維言祐之¶
河公降禧衆神在列曾未區别公為之節内寝攸設寝¶
廟亭亭中外有經濯濯厥靈妃偶攸寧於戱祠宇焜燿¶
中土在河之滸在城之下刋兹片石昭灼千古¶
<pb:KR4h0022_WYG_878-10b>¶
　¶
　¶
　¶
　¶
　¶
　¶
　¶
　文苑英華巻八百七十九¶
