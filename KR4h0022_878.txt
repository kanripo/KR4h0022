# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:08.594654
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷八百七十八
<pb:KR4h0022_WYG_878-1a>¶
欽定四庫全書¶
　文苑英華巻八百七十八　宋　李昉等　編¶
　祠廟一¶
　　嵩山啓母廟碑一首　少室山少姨廟碑一首¶
　　后土神祠碑一首　　溧陽瀬水貞義女廟碑一首¶
　　湘源二妃碑一首¶
　　　嵩山啓母廟碑　　　　　　崔　融¶
臣聞天地生成其法自然之謂道隂陽鼓舞其功不測¶
<pb:KR4h0022_WYG_878-1b>¶
之謂神然則物或類感事因通變乾棟傾而三光北馳¶
坤輿缺而百川東瀉河淪越儁有郡邑之為魚水䧟歴¶
陽有吏人之化鼈訪遺蹤於女峽風雨蕭條徴往事於¶
始泉絃歌響亮盈虚靡定合散焉常不知誰子既老氏¶
之多懵忽然為人寧賈生之足辯仰觀俯察裁識幽眀¶
之故原始反終未窮死生之説得於道而失於道義有¶
必然出於幾而入於幾理無或廢知變化者其知神之¶
所為乎臣謹按啓母廟者葢夏后啓之母也漢避景帝¶
<pb:KR4h0022_WYG_878-2a>¶
諱改啓之字曰開厥後相傳或為開母而顧野王輿地¶
志盧元眀嵩髙記並不尋避諱之㫖以為陽翟婦人事¶
不經見諒無所取粤若玉斗璇璣李母之居隣北極金¶
臺石室王母之宅在西山氣為母則羣物以萌月為母¶
則容光必照坤為母則上下交泰后為母則邦家有成¶
故華胥履跡而雄氏孕女登感神而炎運作星流華渚¶
而白帝生月貫幽房而黒精降明眀有夏穆穆塗山子¶
娶於度土之辰女婚於台桑之地搜竒帝紀識(一作/摭)異¶
<pb:KR4h0022_WYG_878-2b>¶
歸藏束生發蒙而有迷韓子稱賢而不朽漢臣之筆墨¶
泉海陳其令名秦相之一字千金叙其嘉應士歌南國¶
徒聞(一作/問)侯禹之詞石破北方終見生余之兆則郭璞¶
所謂陽城西啓母石李彤所謂嵩山南啓母祠隋巢之¶
説有徴鴻烈之言無爽者矣昔者鸞川之上母變空桑¶
豚水之濵男生破竹羙人之虹名螮蝀仙婦之月作蟾¶
蜍精衛衘木而償寃女尸化草而成殯山崩蜀道臺候¶
婦而無歸石立武昌亭望夫而不及論乎誕載羣下莫¶
<pb:KR4h0022_WYG_878-3a>¶
尊於帝王語乎遷易凡百無聞於感致羙矣哉不可得¶
而稱也大唐革去故鼎取新與運而生繼天而作握乾¶
坤而造物海内知春闢混沌而為家域中無外天皇膺¶
厯數順謳歌金櫃玉板服皇王之能事衢室廟堂承祖¶
宗之茂烈垂衣裳而作元后端拱北辰負黼扆而朝諸¶
侯嚮眀南面周邦赫赫其道洽於成康漢室巍巍其化¶
鍾於文景東漸西被逺安邇肅海三年而無波雲連月¶
而不散天瑞降地符昇靈鳳五文嵗時来苑囿神龍八¶
<pb:KR4h0022_WYG_878-3b>¶
卦昏旦㳺池沼禮云乎哉無取於周旋揖讓樂之謂也¶
必在於移風易俗司祿益富家國於是乎有餘司命益¶
年臣人於是乎不夭眀王三懼未嘗遺戒慎之心天子¶
四鄰莫能展弼諧之用家安其業但聽於鄰鷄人得其¶
和遂同於野鹿表䜟記奏河圗四十六事之著眀曷云¶
尚也登太山襌梁甫七十二封之可識何以加乎且夫¶
窮聖神備道徳滋萌元氣開闢太初斯乃天皇氏之所¶
以應乎天也依土地眀神靈駕六羽而上騰交九州而¶
<pb:KR4h0022_WYG_878-4a>¶
下濟斯乃人皇氏之所以順乎人也造書契教畋漁合¶
五緯而節四時登九天而類萬物斯乃犧皇氏之所以¶
制人法也務播殖該變通嘗藥以救兆人聚貨而交天¶
下斯乃農皇氏之所以興人利也振夔鼓載龍旗天則¶
𤣥女授符帝則黄神降升(一作/斗)斯乃軒轅氏之所以除¶
人害也均度量正都邑惣秋令於金天分瑞官於鳳紀¶
斯乃帝昊氏之所以為人極也潔祭祀義鬼神履時以¶
象天養財以任地斯乃帝頊氏之所以為人教也秋乗¶
<pb:KR4h0022_WYG_878-4b>¶
馬春乗龍順三辰而天道平建五正而人事理斯乃帝¶
辛氏之所以為人政也眀如日晦如隂人無識其名帝¶
何力於我斯乃帝堯氏之所以昭君徳也聞一善舉八¶
才帝唱動而爛星雲天歌發而蹌鳥獸斯乃帝舜氏之¶
所以章后功也夫三統者道之大五行者生之宗三皇¶
法之而列五帝則之而序道以三興徳以五立非天下¶
之至聖孰能兼於此乎而猶雖休勿休損之又損下眀¶
詔發徳音尊天而重人省方而巡狩舉星畢曳雲稍召¶
<pb:KR4h0022_WYG_878-5a>¶
風伯以清塵命山靈而䕶野馳洛邑騖壌城天迴而地¶
㳺雲合而霧㳫周穆王来逰太室先徴夏啓之居漢武¶
帝有事嵩邱即訪姒開之石徒觀其丹青嵗古霜露年¶
侵聖情有睠興言改葺其山則古文之外方其地則新¶
邑之中土銘壇邐迤斜分玉女之臺碑闕相望近封石¶
人之廟金草生而五色貝樹長而三花紫雲合㳫於溪¶
澗白霧氛氲於巖嶺考之易林信為神眀所伏求之遁¶
甲固以威靈肅然夫其命有司乗務隙因髙背下察隐¶
<pb:KR4h0022_WYG_878-5b>¶
嶙之餘基審日觀星揆摧殘之落構周官置臬郢匠揮¶
斤異態神行金模化造紅葩奪日飛累榭於山間綺綴¶
衝風架迴廊於木末仙人在棟神女臨窻周施瑇瑁之¶
椽徧覆琉璃之瓦赤玉為階甃黄金作門闕山如白岸¶
樹似青溪羞蕰藻於前庭籍生芻於後徑蘭香夾水居¶
然洗沐之資竹帚臨風自隔囂塵之境夣臺雲雨宋玉¶
樹而先驚楚璧山川屈原書而幾倦夀宫憺兮不擾象¶
設安兮逾肅霜羅曵曵雲錦披披鴛鴦褥兮翡翠幬白¶
<pb:KR4h0022_WYG_878-6a>¶
羽扇兮青絲履垂玉鸞之珮若往而若還戴金雀之釵¶
不長而不短其居處也曖曖昧昧隂閉陽開其被服也¶
煌煌熒熒霞駮雲蔚鼎爼則麟胎鳳卵烝蕙燃蓂餌膳¶
則木宻金膏玉漿瓊酒當是時也合五岳訊九魁選太¶
隂命𤣥闕馮夷鳴鼓女媧清歌左蒼龍兮吹箎右白虎¶
兮縆瑟金真拂座玉女焚香肅肅習習天媛来風雨雰¶
雰霏霏神姬下霜雪孔雀飛而儀鳳舞弄玉邀歡軿車¶
合而羅綺陳智瓊陪宴麻姑服道變海水而来逰織婦¶
<pb:KR4h0022_WYG_878-6b>¶
希風填河津而下謁洛妃綽約江妃綿眇𤣥女以眀月¶
為珠素女以穨雲作髻九天真母八極夫人畢集於兹¶
矣青霞衣兮翠雲裘靈連蜷兮既留車迴風兮馬飛電¶
視倐忽兮無見昔者濟隂山下降堯母之精靈湘川水¶
曲留舜妃之響像壝壇或在徒聞介福之名棟宇不脩¶
誰辯安歌之處豈知夫三仙福地百姓尊祠挾王者之¶
都畿當聖人之順動犧牲玉帛可以洽氣和神㓜婦外¶
孫可以披文相質䖍奉綸㫖式陳壮觀雖周人作詩自¶
<pb:KR4h0022_WYG_878-7a>¶
得后妃之羙而魏臣獻賦終慙神女之工敢作銘曰¶
九州地險五岳天中蛟龍洞宂日月仙宫蓄洩雲霧震¶
蕩雷風笙歌近接鐘鼓遥通(其/一)其在媯帝洪泉未塞昏¶
墊下人汎濫中國於鑠大禹顯允天徳龍畫旁分螺書¶
徧刻(其/二)佩文北海省土南方還從碣石更下台桑予娶¶
有禮我都攸昌八年不顧四載惟荒(其/三)宛委既登轘轅¶
佇鑿家室誤往熊羆方作天道幽秘生涯紏錯其化則¶
遷其靈是託(其/四)虙妃之館仙女之臺物類通感精魂去¶
<pb:KR4h0022_WYG_878-7b>¶
来巫山廟立漢水祠開壝壇嵗古棟宇年摧(其/五)皇矣大¶
唐麗哉神聖膺圗受籙體元居正赫赫髙祖天有成命¶
眀明太宗於兹為盛(其/六)重光累洽下武嗣文負扆而化¶
垂衣以君三靈肹蠁六氣氤氲魚鼈咸若雞犬相聞(其/七)¶
重譯請命殊鄰禀朔化及中孚風移大朴天秩百禮人¶
和萬樂汾水可逰峴山何邈(其/八)隋巢舊説夏啓遺居盛¶
徳不泯嘉聲在諸周王轉蹕漢帝迴輿聿懐降鍳其祀¶
如初(其/九)虞衡掌木班倕葺宇虹亘梅梁龍盤桂柱草積¶
<pb:KR4h0022_WYG_878-8a>¶
庭院水周堂廡石室置儔軒官為輔(其/十)珠簾洞巻玉座¶
含清金翠玓瓅羅縠輕眀儀刑若動侍衛疑生依俙有¶
物惝怳無聲(其十/一)帝子湘川天孫漢曲翩緜縹緲躊躇¶
躑躅神女㺯珠靈妃啓玉倐来忽往星繁電燭(其十/二)壮¶
矣麗矣神之聽之聰眀是屬景福無欺夫人立館㓜婦¶
鐫辭巍巍皇室萬萬餘基(其十/三)¶
　　　少室山少姨廟碑　　　　　楊　炯¶
臣聞崑崙(集本文粹/並作閬)西北之地(二本無/此字)天門也則五帝¶
<pb:KR4h0022_WYG_878-8b>¶
處其陽陸三王居其正地太(集作/泰)山東南之地(二本無/此字)¶
日觀也則秦皇刻其石銘漢帝探其玉䇿故知建都邑¶
正方位劃(文粹/作畫)崇墉刳濬洫必憑天地之險然後四海¶
為家擁神休尊眀號叶時月同量衡必致山川之祠然¶
後羣神受職少室山者山岳之神秀者(二本無/此字)也憑河¶
圗而括象(文粹/作地)用遁甲以(集作/而)開山發揮宇宙之精噴¶
薄隂陽之氣壁立而千仭削成而四方北臨恒碣猶如¶
聚米南望荆衡財(文粹作/纔通用)同覆簣共工氏觸皇天之八¶
<pb:KR4h0022_WYG_878-9a>¶
柱未足擬議龍伯人鈞溟海之五(文粹/作三)山無階響像考¶
於含神霧(文粹/作紐)白玉猶存騐於山海經黄花不落其名¶
有序則太室西偏其位可知則嵩髙佐命若乃乾坤之¶
所合雷雨之所交仰躔七星之野俯鎮三河之曲朝市¶
臨於域中樞機正於天下六合交㑹於是(二本有/乎字)有天¶
帝之下都九州名山於是(二本有/乎字)有靈仙之窟宅臣謹¶
按少姨廟者則漢書地理志嵩(文粹/作崇)髙少室之廟也其¶
神為婦人像者則故老相傳云啓母塗山之妹也昔者¶
<pb:KR4h0022_WYG_878-9b>¶
生于石紐水土所有(二本/作以)致其功娶于塗山室家所以¶
成其徳后宗之位象南宫之一星外戚之班比西京之¶
列傳惟幾不測其道無方騁神變而揮霍降精靈而肹¶
蠁亦猶蔣侯三妹青溪之軌跡可尋虞帝二妃湘水之¶
波瀾未歇何止祠稱丁婦廟號勝(二本/作滕)姑少女宅於西¶
宫夫人舘於南岳山臨白崖空聞石室之靈浦對青崖¶
獨有金臺之異若斯而已矣年(文粹/作時)更魏晉數歴周隋¶
四望於是莫脩八神以之無主炎凉代序寧觀爼豆之¶
<pb:KR4h0022_WYG_878-10a>¶
容霜露沾衣非復絃歌之地國家乗天造之草昧屬人¶
謀之與能奄有大寳遂登神噐天地水火之無象則女¶
媧氏補之於是乎鍊其五石東西南北之失位則神農¶
氏立之於是乎甄其四海天皇貴與天乎合徳富與地¶
乎侔貨窮變化之道(二本/作理)盡神眀之數伏羲畫卦唯觀¶
鳥獸之文黄帝垂衣葢取乾坤之象利兼於成噐功周¶
於備物瑶臺羙化闡邦國之風猷銀牓嘉聲備(集作羙/文粹作)¶
(茂/)君親之典禮稱才子者八族則叔獻季貍有亂臣者¶
<pb:KR4h0022_WYG_878-10b>¶
十人則太顛閎夭若夫圓丘方澤所以饗天神地祗複¶
廟重欄所以序文昭武穆命秩宗之位分太宰之官考¶
虞夏之質文定殷周之損益其大禮有如此者髙陽有¶
飛龍之樂始㑹八風帝舜有儀鳳之音初調九奏后夔¶
典其教制氏辨其聲鐘磬笙竽(二本作/竽瑟)致其和尊卑長¶
㓜成其序其廣樂有如此者太㣲營室眀堂布政之宫¶
白獸蒼龍象魏懸書之法下應猶草王言如絲北辰而¶
拱衆星南靣而朝天下其為政有如此者紏萬人者施¶
<pb:KR4h0022_WYG_878-11a>¶
之以八刑誥四方者戒之以三典畫衣不犯載酒無寃¶
免禽獸於網羅備(二本/作納)寰瀛於軌物其恤刑有如此者¶
周人之養國老始闢西膠漢氏之召諸生初開太學辟¶
雍所以行其禮泮宫所以辨其教(二本/作政)童子三(一本/作五)尺¶
羞談(文粹/作稱)覇后之臣冠者六人唯述眀王之道其文徳¶
有如此者凉風至司馬於是乎陳兵太白髙将軍於是¶
乎宜戰乗斗杓而誓旅出星門而杖鉞荘周稱天子之¶
劍舉之按之吕望言聖人之兵如風如雨其武功有如¶
<pb:KR4h0022_WYG_878-11b>¶
此者稽其殷室(二本/作令)有文犀利劍之効珍考其周書有¶
兹(文粹/作諸)白乗黄之騁力東漸西被南馳北走盧敖之窮¶
觀六合不出於城堭陶侃之飛入八門未㳺於仙(二本/作宫)¶
室其疆理有如此者察璿璣而平大運天囘地㳺吹玉¶
律而部人時陽動隂静煙雲蕭索而合彩日月淑清而¶
啓旦豈直鳳巢阿閣入軒后之圗書魚躍中舟稱武王¶
之事業其休徴有如此者然則囊括混沌發揮生靈大¶
庭不足使驂乗驪連不足使扶轂可以㑹玉帛可以答¶
<pb:KR4h0022_WYG_878-12a>¶
靈祗行聖人之大孝既郊祀而宗祀昭帝王之盛節亦¶
因天而事天猶復下聽輿人旁求故實以為唐堯五載¶
無聞太室之儀殷帝八遷未卜王城之地是用陳圭置¶
臬建周后之兩都制(二本/作詔)蹕鳴鑾巡漢王之中岳熒惑¶
先列招摇在上隐天(二本有/而字)動地欱(文粹/作吹)野(二本有/而字)歕¶
山旌旗則日月運行鐘鼓則雷風相薄道伊闕據轘轅¶
怡然肆(二本/作長)望邈乎周覧壮靈山之雲雨仍求載祀之¶
經對閑寝之邱墟思秩無文之禮於是降天渙命司存¶
<pb:KR4h0022_WYG_878-12b>¶
因其舊跡葺其新廟詳費務議工徒下隴蜀之名材致¶
荆藍之寳玉易者言乎悦使人(文粹作/民唐諱)忘其勞詩者歌¶
乎子来成之不日東西膠葛(文粹作/較轕)南北峥嶸繡栭兮¶
雲楣光照耀兮奪日(二本/作目)桂棟兮蘭橑氣氛氲兮襲人¶
皎日登於綺(一作/納)䟽奔星下於閨闥珠簾瑇匣上髙閣¶
而三休金柱銀檻(二本/作楹)巡歩廊(文粹作出長廊/集作歩長廊)而中宿¶
窮山海之瓌寳盡人神之壮麗豈直(文粹/作止)河庭貝闕俯¶
鏡(文粹/作)馮夷之都洛水瑶壇旁臨虙妃之館爾其巖嶂¶
<pb:KR4h0022_WYG_878-13a>¶
重復岡巒左右青霞起而照天白露(二本/作霧)生而匝地餘¶
基隐嶙仍知萬嵗之亭古木摧殘尚變(二本/作辨)三花之樹¶
眀公舊祀棟宇岧堯仙女層臺風煙爛熳(文粹/作漫)軒轅之¶
訪大隗(二本作/塊非)先求牧馬之童太一之㣲少君直下乗¶
龍之使夫峻極也天地因而㑹昌夫降神也景福由其¶
興作於是乎昭之以眀徳聽之以和聲可以羞澗溪沼¶
沚之毛可以奠潢汙行潦之水聰眀正直惟鬼神而有¶
知玉帛犧牲在(文粹/作實)陳信而無愧日之吉靈之来蜺為¶
<pb:KR4h0022_WYG_878-13b>¶
旌兮翠為葢雷為車兮電為䇿鼓之以南箕風嫋嫋而¶
先路潤之以西畢雨㝠㝠而灑道其始至也若海静山¶
空曈曈朧朧照白日於扶桑之東其少進也若移星轉¶
漢燦燦爛爛吐眀月於瀛洲之半佩珠玉而的(文粹/作玓)瓅¶
襲羅紈(二本/作縠)而飄颻建晨纓之寳冠踐逺㳺之文履命¶
儔兮嘯侣徙倚兮徘徊羣仙畢集衆靈咸至有西華之¶
紫妃有中黄之素女華山之上飛(二本/作眀)星逺燭陽臺之¶
下暮雨潜通或瓊室而(文粹/作以)飛霞或銀臺而薦樂天孫¶
<pb:KR4h0022_WYG_878-14a>¶
忽降蹔停支石之機神女相歡即起投壺之電左侍右¶
衛則甲申之瓊石乙已之蘭蕭妍倡妙妓則憑悦之清¶
歌幽靈之鼓瑟樂章既闋禮容斯備囬風兮雲旗入不¶
言兮出不辭荷衣兮蕙帯倐而来兮忽而逝惟神享徳¶
降百福而無窮惟岳配天視三公而有典昔者夏后氏¶
之乗四載仍開宛委之圗周穆王之御八龍猶紀弇(二/本)¶
(作/春)山之石况乎上照下漏天平地成人主宅中旁羅於¶
宇縣山靈顯位宻邇於神州豈使令徳不傳頌聲寂(二/本)¶
<pb:KR4h0022_WYG_878-14b>¶
(無此/字)無紀述(二本無/此字)由是三天降䇿有南霍之升(文粹/作叔)¶
儲八丈鐫銘有西王之服道魏國鍾繇之字唯勒嵗年¶
晉家張載之文遂承眀制(二本/作詔)其詞曰¶
上帝有命皇天無親樹之元后以牧烝民(唐諱二/本作人)光宅¶
六合懐柔百神徳成郊祀禮備宗禋(其/一)軒稱配永崑墟¶
帝出堯號則天汾陽詔蹕觀人設教叶時同律有感必¶
通無文咸秩(其/二)皇家啓聖受命于天上鍊五石旁疏百¶
(二本/作九)川開階運斗宅海乗乾王母益地周公卜年(其/三)天¶
<pb:KR4h0022_WYG_878-15a>¶
子建徳重規疊矩聖敬日躋宗文祖武範圍三極和平¶
萬宇率由舊章粤若稽(文粹/作乩)古(其/四)璇宫夜敞銀牓朝開¶
徳象隂月聲象(二本/作符)震雷山河翼載(文粹/作戴)星緯鹽梅能¶
事畢矣乾元大哉(其/五)理(二本/作化)定制禮功成作樂日月旗¶
(二本/作旂)常夏殷正朔徳溥(二本/作澤)天外文眀地角氣白星黄¶
風摇露濁(其/六)兩京畿甸五載巡逰馳驅太一部列蚩尤¶
将見大隗爰尋許由迴鑾躑躅寓目周流(其/七)欝欝靈鎮¶
巖巖積石直上五千去天三百帝休非逺真經可覿石¶
<pb:KR4h0022_WYG_878-15b>¶
室徘徊瓊膏滴瀝(其/八)山唯(二本/作惟)地徳神即隂靈瑶姬逐¶
雨玉女隨星隂陽不測黍稷非馨倐忽年代荒蕪廟庭¶
(其/九)旁求祀典載垂天漢(二本/作渙)始制(二本/作詔)林衡俄成壮觀¶
紫柱(文粹/作挽)星錯丹梁霞煥似對青溪如逰(集作/臨)白崖(其/十)¶
文貍赤豹電䇿雷車隐隐中道訇訇太虚遂停龍駕永¶
託神居天迴地止霧歇雲除(其十/一)衆靈晱暘(文粹/作易)羣仙¶
容與衡岳夫人漢濵㳺女洛川解珮天河弄杼顧慕招¶
携繽紛儔侣同聲同氣(文粹作同/氣同聲)爰笑爰語(其十/二)于以¶
<pb:KR4h0022_WYG_878-16a>¶
採蘋南澗之濵于以採藻于彼行潦吉日(文粹作/日吉)兮辰¶
良浴蘭湯兮沐芳揚抱兮拊鼓奠桂酒兮椒漿神其醉¶
(文粹/作萃)止降福穰穰(其十/三)¶
　　　后土神祠碑(并序/)　　　　𤣥宗御製(張説/詞)¶
古之王者皆受天命禮樂有權神祗是主郊兆所設雖¶
定於厥居精靈所感則通乎其變(一作/變化)大抵(一作/匠)歸正¶
旁行不流唯創制者為能之亦安在守文而己脽土祠¶
者本魏地鄧邱之舊而漢家后土之宫汾水合河梁山¶
<pb:KR4h0022_WYG_878-16b>¶
對麓地形惟堀(一作/堆阜)天然詭異隆崛岉以(一作/而)特起忽¶
盤紆而斗絶景象相傳肹蠁如在有物不可以終否有¶
典不可以遂廢故推而行之神而眀之嵗在癸亥始有¶
于兹焉在昔后王時邁省方柴燎告至幽隐胥洎大舜¶
則三(一作/五)載一巡武帝則三嵗一祭古今大變(四字一/作今時)¶
(代丕/變)人神禮煩朕就為損益折以法度一紀冄駕亦無¶
間(一作/闕)焉二十年冬勤兵三十萬(一作逾/萬騎)旌旗徑(一作/亘)¶
千里校獵上黨至于太原赫威戎于朔陲沛(一作/霈)展義¶
<pb:KR4h0022_WYG_878-17a>¶
於南夏肆覲羣后道有以大備懐柔百神文無而咸秩¶
先是有司宿設恪敬乃事己未師次(一作/頓)于齋宫庚申¶
親祀于后祗聖考在天侑而作主何禮不舉靡神不徧¶
往者漢氏之祠也牲以養牛五嵗璽栗所以貴其誠藉¶
以采席六重藁稭(一作/秸)所以尚其質事與古及(一作/反)義¶
不經見朕因其地而不因其儀取其得而不取其失凡¶
牲幣法物之事歌舞接神之類咨故實於方澤不遂過¶
於元鼎此皆公卿大夫鴻生鉅儒獻其方聞匡於不逮¶
<pb:KR4h0022_WYG_878-17b>¶
朕何有也且王者事天明事地察示有(一作/其)本教以孝¶
柰何郊丘之禮猶獨以祈糓為名者耶於戱享于至誠¶
錫以繁祉黄雲葢于(一作/於)神鼎降光燭于(一作/於)靈壇自¶
昔己然乃今復見斯固隂精有所寓寳氣為不誣雖寂¶
寥而不動亦動之而斯應顧朕之不徳靈感何從頼累¶
聖儲祉福流所致乃眚災肆赦與物更始大賚天下有¶
慶兆人山川鬼神鳥獸魚鼈莫不允若莫不咸寧此所¶
以承(一作/仰)覆載報生殖資元元盡翼翼豈與夫封禪有¶
<pb:KR4h0022_WYG_878-18a>¶
牒專在求僊秘祝有辭宻于(一作/於)移過而己其銘曰¶
至哉坤元萬物資生王者母事徳合天眀義有大報用¶
叶永貞茫茫九土思索其精因天事天因地事地彼汾¶
之曲髙脽傑異景象遺光壇塲舊位寂寥(一作/寞)千祀精¶
靈永(一作/長)閟誣神不祥復古惟祺文所無者秩而祭之¶
矧曰后土昔載眀祠何必國(一作/因)隂乃為我師意多漢¶
武跡在横汾風流可接簫鼓如聞夀宫創制神鼎勒勲¶
古往今来豈無斯文¶
<pb:KR4h0022_WYG_878-18b>¶
　　　溧陽瀬水貞義女廟碑　　　李　白¶
皇唐葉有六聖冄造八極鏡清(集本文粹/並作照)萬方幽眀咸¶
熈天秩有禮自太(二本無/太字)古及今君君臣臣烈士貞女¶
采其(文粹有史/傳二字)名節尤章可激清頽俗者皆掃地而祠¶
之蘭蒸椒漿嵗祀罔缺而兹邑貞義女光靈翳然埋冥¶
(文粹/作名)古逺琬琰不刻豈前脩博達者為邦之意乎貞義¶
女者溧陽黄山里史氏之女也以家溧陽史闕書之嵗¶
三十弗移天于人(五字文粹作/不移其志)清英潔白事母純孝手¶
<pb:KR4h0022_WYG_878-19a>¶
柔荑而不龜身漂擊(文粹/作激)以自業當楚平王時王虐忠¶
助讒苛虐厥政芟於尚斬于(二本/作於)奢血流于朝赤族伍¶
氏怨毒於人何其深哉子胥始来(二本/作東)奔勾吳月渉星¶
遁或七日不火傷弓于飛逼迫于(二本/作於)昭闗匍匐於瀬¶
渚捨車而徒告窮此女目色以臆授之壺漿金(二本/作全)人¶
自沉形與口㓕卓絶千古聲凌浮雲激節必報之讐雪¶
誠無疑之地難乎哉借如曹娥潜波理貫於孝道聶姊¶
殞肆槩動于天倫魯姑棄子以却三軍之衆漂母進飯¶
<pb:KR4h0022_WYG_878-19b>¶
沒受千金之恩方之於此彼或易耳(二本/作爾)卒使伍君開¶
張闔閭傾蕩鄢郢吳師鞭屍於楚國申胥泣血於秦庭¶
我亡爾存亦各壮志張英風於古今雪大憤于天地㣲¶
此女之力雖云為之士亦焉能咆哮烜(二本/作煊)赫施于後¶
世耶望其溺所愴然低回而不能去每風號吳天月苦¶
荆水響像如在精魂可悲備昔(集作/惜其)投金有泉而刻石¶
無主哀哉邑宰熒陽鄭公名晏家康成之學世子産之¶
才瑟清心閑百里大化有若主簿扶風竇嘉賔縣尉廣¶
<pb:KR4h0022_WYG_878-20a>¶
平宋陟南郡陳然丹陽李濟(二本此/句在上)清河張昭皆有卿¶
材霸略同事相恊𬗟紀英淑勒銘道周雖陵頽海竭文¶
或不死其詞曰¶
粲粲貞女孤生寒門上無所天下報母恩春風三十花¶
落無言乃如之人擊漂清源碧流素手縈波(二本/作彼)潺湲¶
求思不可秉節而存伍胥東奔乞食于此女分壺漿㓕¶
口而死聲動列國義形壮士入郢鞭尸還吳雪恥投金¶
瀬沚報徳稱羙眀眀千秋如月在水¶
<pb:KR4h0022_WYG_878-20b>¶
　　　湘源二妃碑　　　　　　　栁宗元¶
元和九年八月二十日湘源二妃廟災司功掾守令彭¶
城劉智(集作/知)剛主簿安邑衛之武告于州刺史御史中¶
丞清河崔公能祗栗厥戒㑹羣吏洎衆工發開元詔書¶
懼廢守祀搜考嬴羡均節委積咸執牘律至于祠下稽¶
度既備傭役惟時斬木于上㳺陶埴于水涯廼桴廼載¶
工逸事遂作貌顯嚴粲然而威十有一月庚辰陳奠薦¶
詞立石于廟門之宇下唯父子夫婦人道之大大哉一¶
<pb:KR4h0022_WYG_878-21a>¶
神咸極其㑹為子而父堯為婦而夫舜齊聖並眀弼成¶
授受内若嚚瞽上承輝光克艱以乂徳罔不至帝既野¶
死神亦不返食于兹川古有常典敺祓戾孽恢宣淑靈¶
敢或失職以奸天刑有翼其恭有苾其馨沉牲爰告即¶
石是銘銘曰¶
淵懿承聖舜妻堯女徳刑媯汭神位湘許揆兹有初克¶
碩厥宇命秩其祀(集作唐/命秩祀)兹邑攸主毛牷既肆(栁州本/作疈)¶
椒馨爰糈𦙍千萬年期保伊祐僣(集作/替)火煽孽炖于融¶
<pb:KR4h0022_WYG_878-21b>¶
風神用播遷時罔克龔邑令羣吏告于郡公㢘用積餘¶
以就爾功桴木負埴載流于江既夷以成崇宇峻墉潔¶
嚴清閑左右率從神樂来歸徒御雍雍神既安止邦人¶
載喜奉其吉主(集作/王)以對嘉祉南風湑湑湘水如舞将¶
子無讙神聼鐘鼓豐其交報邦邑是與刻此樂歌以極¶
終古¶
　¶
　文苑英華巻八百七十八¶
