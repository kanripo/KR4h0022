# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:55.590361
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷五百八十七
<pb:KR4h0022_WYG_586-1a>¶
欽定四庫全書¶
　文苑英華卷五百八十七　宋　李昉等　編¶
　藩鎭謝官四¶
　　為滎陽公桂州謝上表一首¶
　　為懷州李中丞謝上表一首¶
　　刺史謝上表十首¶
　　　為滎陽公桂州謝上表　　　李商隱¶
臣某言臣奉違禁掖祗役遐陬雖懸就日之誠懼曠宣¶
<pb:KR4h0022_WYG_586-1b>¶
風之寄柔轡載揚於永路輕船利濟於大川即以今月¶
九日到任上訖臣某中謝臣係承儒訓生屬昌期初掛¶
弁髦即親筐篋嘉樹無忘於封殖青氊不落於冦偷再¶
擢詞科一登冊府徂遷歳律浮泛軍装忽彯華英俄列¶
通籍極望郎於南省備給事於左曹中間帖掌臺綱分¶
脩國史旋植孽童拒詔(集作/召)狂虜亂華副中憲以急宣¶
佐威城而遥䕶督晉氏遷延之後絶戎人值邏之奸敢¶
伐善以攘羭固盡誠於養赤(集作/弱)伏惟皇帝陛下武推¶
<pb:KR4h0022_WYG_586-2a>¶
時夏文號欽明方将䖍奉紫泥恭拜青璅豈意遽分専¶
席叨賜再麾首南服以稱藩控西原而遏寇褰帷廉部¶
猶恐墜於斯文横槊令軍實致憂於不武雖期竭力終¶
懼敗官况俗雜華夷地兼縣道文身椎髻漸尉佗南越¶
之餘叩皷鳴鐘𫝊士爕交州之態網疎則魚漏繩急則¶
麏驚欲經緯以合宜顧韋弦而匪易伏願陛下務修儉¶
徳廣扇㢘風拾翠採珠不勤異物驅犀逐(集作/返)象用示¶
深仁始於問俗之時便獲稱君之美臣亦當求規水薤¶
<pb:KR4h0022_WYG_586-2b>¶
取戒脂膏冀少息於羣(集作/疲)黎庶免拘於司敗(集作/𨽻)三¶
梁路阻九嶠山(集作/封)遥浮江遇(一作/過)楚澤之萍望國隔¶
畨禺之桂遐思白鳥鎮颺音於周囿之中逺羨仙蓂永¶
固本於堯階之上無任感恩望闕結戀屏營之至¶
　　　為懷州李中丞謝上表(武/宗)¶
臣某言臣伏奉某月日制書授臣某官者天㫖下臨星¶
言東騖即以今月某日到任上訖臣某中謝臣聞漢分¶
刺舉之條三河最重唐制郊圻之數五宅唯均况蘇公¶
<pb:KR4h0022_WYG_586-3a>¶
舊田懷侯故邑太行會險徳水通津在申畫之間素為¶
清地語翕張之勢號(一作/實)曰要區自河南致軍以幕中¶
分理地雖宻邇事異躬親伏惟仁聖文武至神大孝皇¶
帝陛下神以運機聖而制變将鎮頑梗更務恢張由是¶
開三壘之新規復數朝之故事齋壇将節重加亷郡之¶
雄皂葢朱幡各有為州之貴逺徵三紀間有兩人陶某¶
以吏理當材鄭某以名家正授清塵不逺餘烈猶存頒¶
條之寄繼祖為難若臣者品以勲昇官因賞逹徒慕益¶
<pb:KR4h0022_WYG_586-3b>¶
恭之美以承猶宥之恩過奨在朝承乏充使将聖代懷¶
柔之徳率昆(一作/外)夷畏慕之心萬里以遥三時而復副¶
介不離於痼疾(一作/疾故)故人(一作/人從)免難於凋零敢於䟦涉¶
之勞自被生成之賜豈謂皇帝陛下謂能専對遽委牧¶
人仍其栢署之雄錫以竹符之重遂使霍氏固辭之第¶
早建䨇旌于公必大之門更屯五馬賢無所象分可自¶
量入祖廟而歘驚瞻父堂而益懼况潞潜逆孽許出全¶
師繫(集作/軗)此州兵横制賊境兼聲勢之任有資屝之須¶
<pb:KR4h0022_WYG_586-4a>¶
謹當懋舉詔書聴求人瘼思理行之第一誠愧昔賢奉¶
忠孝於在三亦唯先訓苟愆素誓則有神明伏逺雲天¶
已逾旬朔獻封人冨壽之祝未卜其時懸子牟江海之¶
思莫知其極無任感恩攀戀闕庭之至¶
　　　蘇州刺史謝上表　　　　　元　錫¶
臣某言伏奉十一月七日恩敕授臣持節蘇州諸軍事¶
守蘇州刺史以今月六日到州上訖臣績用無聞寵章¶
非次恩崇効淺任過憂深承命震惶不知所措臣某中¶
<pb:KR4h0022_WYG_586-4b>¶
謝伏惟睿聖文武皇帝陛下道符乾元功配坤徳盛明¶
參於兩曜休烈冠於百王覆幬羣生憂勤庶政至於牧¶
人長吏簡在宸衷然後明視逹聰奨勞懲過俗臻壽域¶
該(疑/)靡窮人是以列郡庶尹莫不甘於殞首以答𤣥造¶
臣藝術非工吏能罕立累因過幸嘗忝官榮所歷衢婺¶
兩州皆屬荒殘之後侵漁積(疑作/稍)息是朝廷法令之明¶
饑饉不生属年歳豐稔之運績無異等恩被殊私累貪¶
天功以竊身寵况東吳繁劇首冠江淮自非良能豈可¶
<pb:KR4h0022_WYG_586-5a>¶
妄處受任踰重兢慙失圖獨不汰侈於法程宴安於寢¶
食誓刻肌骨用申㳙毫無任受恩慚懼之至¶
　　　福州刺史謝上表¶
臣某言臣才不(一作/無)過人位忽踰量跼蹐無措憂慙不¶
容臣某誠惶誠懼頓首頓首臣歷忝方州誠無異効至¶
如俗幸不擾人懷小安是属天時實非臣力况自永貞¶
以來陛下毎降䘏隱之澤則惸嫠保安發賑救之仁則¶
癘災不起法令昭著姦(類表/作貪)邪已清時嵗豐穰流庸(類/表)¶
<pb:KR4h0022_WYG_586-5b>¶
(作/亡)自占比屋日用豈臣之功陛下勸奨道崇葺(一作/輯)綏¶
念切採擢凡品統臨列城将何以表正一方肅清羣吏¶
庶竭微力仰酬天慈力不足則繼之以死是臣職分所¶
當奉行秉茲一心敢有貳事以今月二十八日到所部¶
上訖謹奉表陳謝以聞¶
　　　衢(一作/婺)州刺史謝上表¶
臣某言伏奉九月二十一日恩旨授臣衢(一作/婺)州刺史¶
以今月十八日到州上訖祗承寵光魂首飛越臣已嘗¶
<pb:KR4h0022_WYG_586-6a>¶
試任績用無聞荐沐恩私兢惶靡措臣本諸生行能罕¶
立徒以親知謬舉踐履踰涯常叨省署之榮亟歴萬方¶
之重事懷靦冐恩戴生成伏以浙東諸州衢(一作/婺)為大¶
郡累經荒險切在保綏憂勤所分簡求非易臣自量智¶
力懼不勝任守信偷安踰年受代當此益重實昧寵章¶
頃属旱灾相繼天䘮過半生聚長育理難卒平賦斂徵¶
求物有常數自前年以來陛下以覆育之慈深布吊憫¶
賑貽口食蠲復地征人用昭蘇氣消疪瘼竊以匹夫遂¶
<pb:KR4h0022_WYG_586-6b>¶
性天下懷仁况江表獲安動踰百萬臣職當撫字倍切¶
常情欲宣明詔條通逹幽隱敦實務本者勸之以農開¶
通明敏者進之以學奉朝廷法制守使府規模克勵小¶
心庶無大悔有渝此志敢逭明刑¶
　　　宣州刺史謝上表¶
臣某言中使王文朝至伏奉六月六日恩制授臣宣州¶
刺史兼御史中丞充宣歙池等州都團練觀察處置等¶
使以七月二十九日到鎮上訖臣謬承寵章顧影慙灼¶
<pb:KR4h0022_WYG_586-7a>¶
祗奉眀詔撫心震驚臣某中謝伏惟元和聖文神武法¶
天應道皇帝陛下嗣承大寶光啓中興徳洽生靈道超¶
今古平逆亂之本建太平之階将澄化源先正理道詳¶
授(一作/擇)長吏撫綏疲人冀厚生成用頒敎化以臣庸昧¶
何以表率一方以臣孱微何以訓齊百姓始懼貪冐終¶
思悔尤伏以人之性命懸在衣食衣食所繫蠶農為先¶
使蠶不失時農無愆候其在姦豪屏息賦役均平既絶¶
侵漁雖灾害不困既均物力雖貧乏亦安不困而安可¶
<pb:KR4h0022_WYG_586-7b>¶
成富庶臣累叨重任願効(一作/立)微功嘗所粗知猶勉懼¶
(一作/強)不至况有未達豈昏愚可任竊自思惟不遑寢食¶
(一作/處)至若鉛刀一割之用駑馬再馳之勤所願酬恩更¶
期効命旬歳無補刑章敢逃無任受恩惶恐之至(一作/皆唐)¶
(類/表)¶
　　　忠州刺史謝上表(憲/宗)　　　　白居易¶
臣某言臣以去年十二月十二日伏奉敕㫖授臣忠州¶
刺史以今月二十八日到本州當日上訖殊恩收(一作/時)¶
<pb:KR4h0022_WYG_586-8a>¶
奨非次遷榮(集作/昇遷)感戴驚惶隕越無地臣某誠喜誠懼¶
頓首頓首臣性本踈愚識惟𥚹狹早蒙採錄擢在翰林¶
僅歴五年毎知塵忝竟無一字上答聖眀及移秩宫寮¶
卑冗踈賤不能周慎自取悔尤猶蒙聖慈曲賜容貸尚¶
加祿食出佐潯陽一志憂惶四年循省晝夜寢食未嘗¶
敢安負霜枯葵雖思向日委風黃葉敢望霑春豈意天¶
慈忽加詔命特從佐郡寵授専城喜極魂驚感深泣下¶
方今淮蔡底定兩河乂寧臣得為昇平之人遭遇已極¶
<pb:KR4h0022_WYG_586-8b>¶
况居符竹之寄榮幸實多誓當負刺慎貞履氷勵節下¶
安凋瘵上副憂勤未死之間期展微効跼身地逺仰首¶
天高螻蟻之誠伏希憐察無任感激懇欵彷徨之至謹¶
遣某官某乙奉表陳謝以聞臣某誠惶誠恐頓首頓首¶
謹言(元和十四年三/月二十八日)¶
　　　杭州刺史謝上表¶
臣某言去年七月十四日蒙恩除授杭州刺史屬汴路¶
未通取襄漢路赴任水陸七千餘里晝夜奔馳以今月¶
<pb:KR4h0022_WYG_586-9a>¶
一日到本州當日上(集有/任字)訖外憂重寄(集作上/分憂寄)内省庸¶
虚仰天戴恩蹈(集作/跼)地失次臣某誠感誠懼頓首頓首¶
臣謬因文學早忝(集作/忝厠)班行自先朝黜官以來六年放¶
棄逢陛下嗣位之後數月徵還生歸帝鄉(集作/京)寵在郎¶
署不踰年擢知制誥未周歳正授舎人出泥登霄從骨¶
生肉惟有一死擬将報恩旋屬邊(集作/方)隔不寧朝廷多¶
事當陛下旰食宵衣之日是微臣輸肝寫膽之時雖進¶
獻愚衷敢(集作/或)期有補而退思事理多不合宜臣猶自¶
<pb:KR4h0022_WYG_586-9b>¶
知况在天鑒忝非土木若(集作/如)履氷淵合當鼎鑊之誅¶
尚忝藩條(集作/宣)之寄才小官重恩深責輕欲荅生成未¶
知死所惟當夙興夕惕焦思苦心恭守詔條勤恤人隱¶
(集作/庶)下蘇凋瘵上副憂勤萬分之恩冀(一作/莫)酬一二仰¶
天舉首望闕馳心葵藿之志徒仰螻蟻之誠難達無任¶
感恩懇(一作/激)切之至謹奉表稱謝以聞(長慶/二年)¶
　　　蘇州刺史謝上表(敬/宗)¶
臣居易言伏奉三月四日恩制授臣使持節蘇州諸軍¶
<pb:KR4h0022_WYG_586-10a>¶
事守蘇州刺史臣以某月二十九日發東都今月五日¶
到州當日上訖時當眀盛寵在藩條祗命荷恩以感以¶
懼臣某誠懽誠幸頓首頓首伏惟皇帝陛下嗣膺厯數¶
重造寰區将致昇平在先政化詢求牧守勤恤黎元實¶
陛下慎選惟良之秋責成共理之日也臣以微陋早忝¶
班行首自中書舎人出為杭州刺史茍(集作/幸)免敗缺實¶
無政能已蒙寵榮入改宫相今奉恩寄又分郡符奨飭¶
具載於詔中慶幸實生於望外况當今國用多出江南¶
<pb:KR4h0022_WYG_586-10b>¶
江南諸州蘇最為大兵數不少稅額至多土雖沃而尚¶
勞人徒庶而未富宜擇循良之吏委以撫綏豈臣𤨏劣¶
之才合當任使然既成命敢不誓心必擬夕惕夙興焦¶
心苦節惟詔條是守惟人瘼是求諭陛下憂勤之心布¶
陛下慈和之澤則亭育之下疲人自當感恩而嵗時之¶
間微臣或希報効塵黷皇鑒吐露赤誠寵至空驚恩深¶
未答無任慚惶懇激之至謹差軍事散将某乙奉表陳¶
謝以聞臣誠惶誠恐頓首頓首謹言¶
<pb:KR4h0022_WYG_586-11a>¶
　　　連州刺史謝上表　　　　　劉禹錫¶
　　此篇合入五百八十六巻今已移入姑存其目¶
　　　同州刺史謝上表　　　　　元　稹¶
臣稹言伏奉今月三日制書授臣使持節同州諸軍事¶
守同州刺史兼本州防禦使臣罪重責輕憂惶失據慮¶
為臺府逼逐不敢徘徊闕庭便自朝堂匍匐進發謹以¶
今月六(集作/九)日到州上訖臣稹辜負聖朝(唐書/作眀)辱累恩¶
奨便合自求死所豈謂(集作/宜)尚忝官榮臣稹誠恐誠慙¶
<pb:KR4h0022_WYG_586-11b>¶
死罪死罪臣八歳䘮父家貧無業毋兄乞丐以供資養¶
衣不布體食不充腸㓜學之年不蒙師訓因感隣里兒¶
稚有父兄為開學校涕咽發憤願知詩書慈母哀臣親¶
為敎授年十有五得眀經出身由(集作/自)是苦心為文夙¶
夜強學年二十四登吏部乙科受校書郎年二十八歳¶
蒙制舉首選授左拾遺始自為學至於升朝無朋友為¶
臣吹嘘無親黨為(唐書/作戚)臣援庇莫非苦已實不因人獨¶
立性成(集作/成性)遂無交結任拾遺日屢陳時政蒙先皇帝¶
<pb:KR4h0022_WYG_586-12a>¶
召對(集作召問舊/書作召問於)延英旋為宰相所憎貶(唐書/作出)臣河南¶
縣尉及為監察御史又不敢規避専心糾䋲復為宰相¶
怒臣不庇親黨因以他事貶臣江陵判司廢棄十年分¶
死溝瀆元和十四年憲宗皇帝開釋有罪始授臣膳部¶
貟外郎與臣同省署者多是臣初登朝時舉人任卿相¶
者半是臣同諫院時拾遺補闕愚臣既不能低心曲就¶
流輩亦以此望風怒臣不料陛下天聽過卑知臣薄藝¶
朱書授臣制誥延英詔臣賜緋宰相惡臣不出其門由¶
<pb:KR4h0022_WYG_586-12b>¶
是百方(集作/計)侵毁陛下察臣無罪寵奨逾深召臣面授¶
舎人遣充承㫖翰林學士金章紫服光飾陋軀人生之¶
榮臣亦至矣然臣益遭誹謗日夜憂危惟陛下聖鑒照¶
(唐書/作昭)臨彌加保任竟排羣議擢授(集作/備)台司臣忝有肺¶
肝豈並尋常宰相况當行營退散之後牛元翼未出之¶
間毎聞陛下軫念之言愚(集作/徼)臣恨不身先士卒所以¶
問于方計策遣王友眀等救解深州葢欲上副聖情豈¶
是別懷他意不料奸人疑臣殺害裴度妄有告論塵黷¶
<pb:KR4h0022_WYG_586-13a>¶
聖聰媿羞天地臣本待辨明示(集作/未)了便擬殺身謝責¶
豈料聖慈尚加(集作/在)薄貶同州雖違咫尺之顏不逺郊¶
畿之境伏料必是宸衷獨斷乞臣此官若遣他人商量¶
乍可與臣逺處方(集作/藩)鎮豈有(集作/㫖)遣臣俯近闕庭臣¶
所恨今月三日尚蒙召對延英此時不解泣血仰辭天¶
顔便(唐書/作乃)至今日竄逐臣自離京國目斷魂銷毎至五¶
更朝謁之時臣實制淚不得已臣若餘生未死他時萬¶
一歸還不敢更望得見天顔但得再聞京城鐘皷之音¶
<pb:KR4h0022_WYG_586-13b>¶
臣雖黃土覆面無恨九泉(集作/原)臣某無任自恨自悲(集/作)¶
(慙/)攀戀聖慈之至然臣一日未死亦合有所陳論或聞¶
党項小有動摇臣今謹具手疏陳奏伏望恕臣死罪特¶
留聖覽今(集作/臣)此表並臣手疏並望(集作/講)留中不出謹¶
差知衙官試殿中監馬𢎞直奉表謝罪以聞¶
　　　黄州刺史謝上表(文/宗)　　　　杜　牧¶
臣某言臣奉某月某日敕㫖自某官授臣黄州刺史以¶
某月日到任上訖臣某誠惶誠恐頓首頓首臣自出身¶
<pb:KR4h0022_WYG_586-14a>¶
以來供職使府雖有官業不親治(唐/諱)人及登朝四任皆¶
參臺閣優㳺無事止奉朝謁今者蒙恩擢授刺史専斷¶
刑罰施行詔條政之善惡惟臣所繫素不更練兼之愚¶
昧(集作/昧愚)一自到任憂惕不勝動作舉止惟恐罪悔伏以¶
黄州在大江之側(集作/北)雲夣澤南古有夷風今盡華俗¶
户不滿二萬稅錢纔三萬貫風俗謹朴法令明具久無¶
水旱疾疫人業不耗謹奉貢賦不為罪惡臣雖不行亦¶
能守之然臣觀東漢漢光武明帝稱為眀主不信(集作/任)¶
<pb:KR4h0022_WYG_586-14b>¶
徳敎専任刑名二主相繼聨五十年當時以深刻刺舉¶
號為稱職治(唐/諱)古之風廢俗吏之課高於此時循吏衞¶
颯任延王景魯恭劉寛陳寵之徒止一縣宰獨能不狥¶
時俗自行敎化惟徳是務愛民如愛子廢鞭笞責削之¶
文用忠恕撫字之道百里之内勃生古風凡違衆背時¶
狥古非今王者公侯尚難其事豈一縣宰能移其俗此¶
蓋人為治古之人法為一時之法以治古之敎敎之即¶
治古之人以一時之法齊之即一時之人國家自有天¶
<pb:KR4h0022_WYG_586-15a>¶
下以來二百三十餘年間専用仁恕毎後刑罰是以内¶
難外難作者相繼土地甲兵權柄號令盡非我有終能¶
擒之此實恩澤慈愛入人骨髓俗厚風古不可動摇今¶
自陛下即位以來重罪不殺小過不問普天之下蠻貊¶
之邦有罹艱㐫一皆存䘏聖明睿哲廣大慈恕逺僻隱¶
阨無不歡戴受十四聖之生肓張二百四十年之基宇¶
臣於此際為吏長人敢不遵行國風彰揚至化小大之¶
獄必以情恕孤獨鰥寡必躬問撫庶使一州之人知上¶
<pb:KR4h0022_WYG_586-15b>¶
有仁聖天子所遣刺史不為虚受蒸其和氣感其歡心¶
庶為瑞為祥為謌為詠以禆盛業流乎無窮在臣心之¶
則然豈材術之能及無任感激悃懇血誠之至¶
　¶
　¶
　¶
　¶
　文苑英華卷五百八十七¶
