# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:07.113594
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷八百四十七
<pb:KR4h0022_WYG_846-1a>¶
欽定四庫全書¶
　文苑英華卷八百四十七　宋　李昉等　編¶
　儒三¶
　　旌儒廟碑一首¶
　　福州都督府新學碑一首¶
　　麟臺碑一首¶
　　　旌儒廟碑　　　　　　　　賈　至¶
觀象考歴本乎元辨方正位稽乎極體元御極莫先於¶
<pb:KR4h0022_WYG_846-1b>¶
(一作/于)敎敎之大者(一無/者字)莫大於儒旌儒者祠我新典也¶
昔秦滅羲軒之制廢唐虞之則大搜學徒竭索儒黨懷¶
書捧檄者鱗集麏至然後罪九流之異論尤百氏之殊¶
術無辜殺身有道併命寃骸積於坑谷流血淬(一作/染)於¶
泉壤蹈仁義而死者不可勝紀開元末天子在驪山之¶
宫登集雲(一作/靈)之臺考圖驗地(一作/記)周覽原隰見鄉名¶
坑儒頺壍猶在慨然感亡秦之敗德哀先儒之道喪強¶
(或作/倔)死千載逰魂無依乃詔有司作是(一作/是作)新廟牲幣¶
<pb:KR4h0022_WYG_846-2a>¶
有數以時饗祠(一作/祀)因祀命鄉號曰旌儒人神和恱怨¶
氣銷散於戯秦皇帝以神武邁古併吞六合掃天下以¶
一篲剪(一作/芟)羣雄如衆草建守(一作/官)罷侯大權在已自¶
軒轅以降平一宇宙未有若斯之盛也夫勘亂以武守¶
武以文文以正崇武以權勝秦皇知權之可以取不知¶
正之可以守向(一作/嚮)使天下既定守正崇儒遵(一作/導)六¶
經之謀(一作/謨)訓用三代之文質則黄(一作/唐)軒盛美湯武¶
𢎞業不若也觀夫坑儒焚書之意乃欲盖先王之能事¶
<pb:KR4h0022_WYG_846-2b>¶
竊作者之鴻名黈衆耳以前聞逞私欲於當代此儒之¶
所忌(一有/也字)秦之所志悲夫儒以恭儉為宗秦則疲弊生¶
人極力宫室儒以道徳柔逺秦則竭耗中國勞師四夷¶
儒以宥過議賢秦則刻法峭刑賊虐諫輔儒以述先好¶
古秦則勞師(一作/師心)狥智燔(一作/播)棄墳典(一作/典墳)夫如是則¶
秦不得不滅儒不得不坑事之(一作/使)然也今天子矯覆¶
車之前軌崇明祀於後葉秦之所滅(一作/廢)我之所興斯¶
區夏無疆之休子孫萬代之福也昔武王封比干之墓¶
<pb:KR4h0022_WYG_846-3a>¶
則招諫之道勸矣晉文表綿上之田則誌過之名立矣¶
漢髙䕶信陵之塚則尊賢(一作/義)之風著矣夫徵揚(三字/一作)¶
(未若/激揚)大教廟食衆賢上以興天地之經次以存顛覆之¶
鑒下以絶厲災之眚建一詞(一作/祀)而三德具焉鯫臣不¶
敏敢作(一作/獻)頌曰於維先王設敎崇儒乃作經籍(一作/作訓)¶
(六/經)為代典謨降及夫子三千其徒再(一作/載)揚清風文在¶
兹乎天喪斯文道有通塞實生暴秦反道敗(一作/背)德竊¶
善攘譽師慝(一作/心)狥惑焚書坑儒萬古悽惻牢路千祀¶
<pb:KR4h0022_WYG_846-3b>¶
微茫九原驪山之北坎窞猶存草樹無色(一作/顔)愁(一作/秋)¶
雲晝昬時聞夜哭如(一作/知)有寃魂帝在華清登髙訪古¶
愍黙(或作/繁蕪)頺壍悲涼榛莽上感亡秦覆車遺武下哀羣¶
哲饗祠無主爰降嘉詔聿修清祠饋之牲牢奠酬以時¶
幽幽廟門肅肅靈儀冥漠(一作/寞)求食長無餒而粤自漢¶
初建(一作/迄)于隋運(一作/閏)亦有令主尊儒尚訓闕典莫(一/作)¶
(罔/)崇斯文莫振昭昭神理長懷幽憤我后濬哲聰明文¶
思敷𢎞大敎咸秩神祗鬼無妖災人不癘疵俾爾蒼生¶
<pb:KR4h0022_WYG_846-4a>¶
富壽無期小臣作頌敢繼刪詩¶
　　一作皆唐文粹¶
　　　福州都督府新學碑　　　　獨孤及¶
世與道交相興喪𢎞之者在人非庚桑楚不能使㟪&KR1394;¶
(莊子作/畏壘)大壤向化微文翁蜀學不崇閩中無儒家流成¶
公至而俗易民賴德施古今一也初成公之始至也未¶
及下車禮先聖先師退而歎堂室湫狹斆學荒墜懼鼓¶
篋之道寢子衿之詩作我是以易其地大其制新其棟¶
<pb:KR4h0022_WYG_846-4b>¶
宇盛其俎豆俎豆既修乃以五經訓民考敎必精絃誦¶
必時於是一年人知敬學二年學者功倍三年而生徒¶
祁祁賢不肖競勸家有洙泗户有鄒魯儒風濟濟被於¶
庶政大歴十年嵗在甲寅秋九月公薨于位於是羣吏¶
庶民耆儒諸生雨泣廟門之外若有望而不至號曰豈¶
不欲斯文之漸漬於東甌之人歟不然何錫厥化而不¶
遐公之年也吾黨瞠然嗚呼曷歸判官膳部員外郎兼¶
侍御史安定皇甫政殿中侍御史潁川韓贄監察御史¶
<pb:KR4h0022_WYG_846-5a>¶
河南長孫繪率門人部從事州佐縣尹相與議以公之¶
功績明示後世謂及嘗同司諫之列宜備知盛德善政¶
見託論譔以實錄刻石曰公諱掎字某皇帝之諸父宗¶
室之才子寛裕愷悌孝慈忠敬莊而成式文而強力治¶
王氏易左氏春秋酌其精義以輔儒行故居處執事著¶
書屬詞非周孔軌躅不踐也天寶三載應選部辯論為¶
安陽縣(集無/縣字)尉中興之後歴御史尚書郎諫議大夫給¶
事中十餘年間周歴三臺言中彛倫動中大本上交不¶
<pb:KR4h0022_WYG_846-5b>¶
諂下交不瀆家貧不樂清近求為京兆少尹無何出守¶
𢎞農(集有𢎞農/人和四字)又移典華陰兼御史中丞華陰之近者¶
安逺者來天子以為才任四岳十二牧之職大厯七年¶
冬十有一月加御史大夫持節都督福建泉汀漳五州¶
軍事領觀察處置都防禦(集作/團練)等使八年夏四月龍旂¶
六轡至自京師閩越舊風機巧剽輕資貨產利與巴蜀¶
埒富猶無諸餘善之遺俗號曰(集作/為)難治公将治之也¶
考禮正刑節用愛人頒賦遣役必齊其勞逸視年豐耗¶
<pb:KR4h0022_WYG_846-6a>¶
量入以制用削去事之煩苛法之掊尅者吏不奉職民¶
不師敎則懲以薄刑俾寖遷善由是人知方矣公将安¶
之也初哥舒晃反書至公屨(集作/履)及於門遽命上将帥¶
戈船下瀨之師西與鍾陵軍會先拔循潮二州以援畨¶
禺推誠誓衆士皆奮勇既而大憝就戮五嶺底定民是¶
以康繄我師是賴人無姦宄寇賊之虞矣公将敎之也¶
考頖宫之制作為此學而寓政焉躬率羣吏之稍食與¶
贖刑之餘羨以備經營之費而不溷於民也先師寢廟¶
<pb:KR4h0022_WYG_846-6b>¶
七十子之像在東序講堂書室函丈之席在西序齒胄¶
之位列於廊廡之左右毎嵗二月上丁習舞釋菜先三¶
日公齋戒肄禮命博士率胄子修祝嘏陳祭典釋菜之¶
日釁器用幣籩豆在堂罇罍在阼公𤣥端赤舄正詞陳¶
信是日舉學(集無/學字)士之版視其藝之上下審問慎思使¶
知不足敎之導之講論以朂之八月上丁如初禮嵗終¶
博士以遜業之勤惰覃思之精麤告于公斂其才者進¶
其等而貢之于宗伯将進必以鄉飲酒之禮禮之賔主¶
<pb:KR4h0022_WYG_846-7a>¶
三揖受爵於兩壺之間堂下樂作歌以發徳鹿鳴南陔¶
由庚嘉魚南山有臺以将其厚意由是海濵榮之以不¶
學為耻州縣之敎達於鄉黨鄉黨之敎達於衆庶矣公¶
薨之二(集作/明)年太常議按公叔發(一作束/髪非)修衞國之班¶
制以交四隣故易其名曰文孔文叔其勤公家夙夜不¶
懈衞人銘其彛鼎以公尊敎勸學徳洽荒服乃奏諡曰¶
成詔贈禮部尚書而刻金石之禮則未備今也敢播徳¶
馨貽之無窮其銘曰¶
<pb:KR4h0022_WYG_846-7b>¶
公之文肅恭且仁宣力事君潤飾經術㡳綏斯民公之¶
武鰥寡不侮剛亦不吐率師勤王戡厥醜虜易俗(集作/公之)¶
移風經始頖宫百堵皆興孔堂崇崇四科以班乃侯乃¶
公秩秩祀典鏘鏘禮容大昕鼓篋(集作/徵)學士萃止褒衣¶
方屨登降以齒從公于邁樂我泮水我㕓我里講論(集/作)¶
(誦/)資始比屋為儒俊造(集作/選)如林縵胡之纓化為青衿¶
公宜難老為學(集有/者字)司南(女今/反)斜(集作/扳)日告凶實天匪¶
忱翽翽和鑾兮不聞遺音願言思公兮如玊如金鏤餘¶
<pb:KR4h0022_WYG_846-8a>¶
烈於此石以塞罷市者之心¶
　　　麟臺碑　　　　　　　　　常表微¶
大凡(二字一/作夫)聖人作然後王道明王道明然後瑞應至¶
靈貺感通理合冥數昔殷道剝喪民罔攸歸於是文王¶
以有位之聖嗣成湯之徳神人感義(一作/咸乂)故鳯鳴於岐¶
洎周徳陵夷(一作/遲)道靡所屬由是仲尼以無位之聖述¶
文武之法憲章聿修故麟見於魯于時王室無主禮法¶
盡去天子之尊存乎位號魯周公之所封用四代之禮¶
<pb:KR4h0022_WYG_846-8b>¶
樂遺風故典鬱而未發仲尼以天生(一作/縱)之徳主乎其¶
中居周公之邦志文武之道觀廢興之運知作者在已¶
位不得以庇生民權不得以司刑賞是天将喪斯民也¶
而未喪斯文也乃綴絶緒申舊章變其禮文酌為典憲¶
擥五常之龜鏡遵三綱之軌轍帝王之道幽而復明盛¶
德大業於是乎在天錫嘉瑞光昭厥功顧(一作/故)周敬魯¶
哀不得而有也由此觀之盖春秋為王法之器魯國為¶
王法所寄在其所寄以舉其器鼓仁義為舟航權褒貶¶
<pb:KR4h0022_WYG_846-9a>¶
為檝櫂(一作/蒿檝)乘横流之波濟天下之溺上無列國之輔¶
下無陪臣之助故道不信於天下而信于知(一作/智)者法¶
不著於當時而著於後代向使仲尼有滕薛之土得三¶
家之衆興我王澤沛(一作/霈)及烝民則麟出於(一無/此字)其郊¶
得其所矣豈復厄於虞人哉故麟不見則孔聖之道不¶
彰麟不死則周室之亂不極嗚呼聖人之生也得其時¶
則化行於江漢不得其時則道屈於季孟靈瑞之出也¶
得其時則名薦於郊廟不得其時則身罹於殘夫是以¶
<pb:KR4h0022_WYG_846-9b>¶
(一無/以字)聖人能順時以濟人不能反時以自聖靈瑞能因¶
時以應感不能反時以自靈被厄於陳蔡獲麟於大野¶
影響之應其符著矣春秋傳曰有以告者曰有麏(一作/麕)¶
而角者何(一作而/一角者)孔子曰孰為來哉孰為來哉夫豈不¶
知乎盖遜(一作/殺)之而不敢有(一有/故字)示人以疑(一有之/故二字)也¶
元和五年冬十一月表微以滑之從事使於(一作/乎)鄆陽¶
停驂訪古得(一作/經)獲麟之舊壤且曰後之人築臺於此¶
以旌厥徳(一作/路)感先聖之不遇俾麟出之不(一作/而非)時徘¶
<pb:KR4h0022_WYG_846-10a>¶
徊道周乃作銘曰¶
二儀既闢三象乃乖聖道湮鬱人心不開上無文武下¶
有定哀于(一作吁/下同)嗟麟兮孰為來哉周維不綱孔實嗣¶
聖詩書載刪禮樂大定懲惡勸善姦(一作/歸)邪反正于嗟¶
麟兮克昭符命聖與時合化行為(一作/位是)尊茍或乖戾身¶
窮道存於昭豐邑栖遑孔門于嗟麟兮孰為其仁(一作/孰知)¶
(其/昬)運極數殫(一作/沒)道(一作/德)至時否楚國寢廣秦封益侈¶
墻仭廹阨﨑嶇闕里于嗟麟兮靡有攸止世理則麟世¶
<pb:KR4h0022_WYG_846-10b>¶
亂則麏出非其時麋鹿同羣孔不自聖麟不自神于嗟¶
麟兮夫何所云(一作夫/復何云)¶
　　一作皆唐文粹¶
　¶
　¶
　¶
　¶
　文苑英華巻八百四十七¶
