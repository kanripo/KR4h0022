# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:59.426823
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷六百八十一
<pb:KR4h0022_WYG_681-1a>¶
欽定四庫全書¶
　文苑英華巻六百八十一　　宋　李昉等　編¶
　文章下¶
　　答進士梁載言書一首與元九書一首¶
　　與劉蘇州書一首　　答莊充書一首¶
　　謝西川白相寄賜新詩書一首¶
　　與崔學士書一首　　與李生論詩書一首¶
　　　答進士梁(集本文粹/並作王)載言書¶
<pb:KR4h0022_WYG_681-1b>¶
　　　　　　　　　　　　　　　李　翺¶
翺頓首足下不以翺卑賤無所可及(集本文粹/並作乃)陳詞屈¶
慮我先以書且曰余之藝及心不能棄于(集作/于)時將求¶
知者問誰可則(文粹作/則可)皆告曰其李君乎告足下者過¶
也足下因而信之又過也果若來陳雖道德備具(文粹/作道)¶
(備德/具)且猶不足辱厚命况如翺者多病少學其能以此¶
堪足下所望博大而深宏者耶雖然意盛(文粹作/盛意)不可¶
以不答故敢略陳其所聞盖行已莫如恭自責莫如厚¶
<pb:KR4h0022_WYG_681-2a>¶
接衆莫如𢎞用心莫如直進徳(集作/道)莫如勇受益莫如¶
擇友好學莫如改過此聞之於師者也相人之術有三¶
廹之以利而審其邪正設之以事而察其厚薄問之以¶
謀而觀其智與不材(集作/才)賢不肖分矣此聞之于(集作/於)¶
友者也列天地立君臣親父子别夫婦眀長㓜接(集本/文粹)¶
(並作/浹)朋友六經之㫖也浩乎若河(集本文粹/並作江)海髙乎若¶
丘山赫乎若日月(集本文粹/並作火)包乎若天地掇章稱詠津¶
潤恠麗六經之詞也創意造言皆不相師故其讀春秋¶
<pb:KR4h0022_WYG_681-2b>¶
也如未嘗有詩(集作/也字)其讀詩也如未嘗有易(集作/有字)其讀¶
昜也如未嘗有書(集作/也字)其讀屈原莊周也如未嘗有六¶
經(集作/也字)故義深則意逺意逺則理辯理辯則氣厚(集作/直)¶
氣厚(集作/直)則詞盛詞盛則文工如山有恒華嵩衡焉其¶
同者高也其草木之榮不必均也如瀆有濟淮河江焉¶
其同者出源到海也其曲直淺深(文粹有/其字)色黄白不必¶
均也如百品之雜焉其同者(集作/也非)飽於腹(文粹/作腸)也其味¶
醎酸苦辛不必均也此因學而知者也此創意之大歸¶
<pb:KR4h0022_WYG_681-3a>¶
也天下之語文章有六說焉其上(文粹/作高)異者則曰文章¶
辭句竒險而已其好理者則曰文章叙意茍通而已其¶
溺于(集作/於)時者則曰文章必當對其病于是者則曰文¶
章不當對其愛難者則曰文章宜深不當易其愛易者¶
則曰文章宜通不當難此皆情有所偏(蜀本作/偏也)滯而不¶
流不(集作/未)識文章之所生(集作/主)也義不必深不主(蜀本/作求)¶
(至/)於理言不必信不在於教勸(文粹作義不主於/言理不在於教勸)而詞¶
句恠麗者有之矣劇秦羙新王褒僮約是也其理往往¶
<pb:KR4h0022_WYG_681-3b>¶
有是者而辭章不能工(集作/者字)有之矣劉氏人物志王氏¶
中說俗傳太公家教是也古之人能極於工而已不知¶
其辭之對與否易與難也詩曰憂心悄悄愠于羣小此¶
非對也又曰遘閔既多受侮不少此非不對也書曰朕¶
堲(文粹作/疲非)讒說殄行震驚朕師詩曰苑彼桑柔其下侯¶
旬捋采其劉瘼此下民此非易也書曰允恭克譲光被¶
四表格于上下詩曰十畆之間兮桑者(集作/柘)閒閒兮行¶
與子旋兮此非難也學者不知其方而稱說之如前所¶
<pb:KR4h0022_WYG_681-4a>¶
陳者非吾之所敢聞也六經之後百家之言興老𣆀列¶
禦冦莊周田穰苴孫武屈原宋玉孟軻吳起商鞅墨翟¶
(集作鬼谷/子三子)荀况韓非李斯賈誼枚乗司馬遷相如劉向¶
揚雄皆足以自成一家之文學者之所歸也故義雖深¶
理雖當詞不工者不成為文且(集有/於字)不能傳也文理義¶
三者兼并乃能獨立乎(集有/於字)一時而不冺滅於後代能¶
必傳也仲尼曰言之無文行而(集作/之)不逺子貢曰文猶¶
質也質猶文也虎豹之鞟猶犬羊之鞟此之謂也陸機¶
<pb:KR4h0022_WYG_681-4b>¶
曰怵他人之我先韓退之曰唯陳言之務去假令述笑¶
哂之狀曰莞爾則論語言之矣曰啞啞則易言之矣曰¶
粲然則穀梁子言之矣曰攸爾則班固言之矣曰囅然¶
則左思言之矣吾復言之與前文何以異也此造言之¶
大歸也吾所以不恊于時而學古文者恱古人之行也¶
恱古人之行者愛古人之道也故學其言不可以不行¶
其行行其行不可以不重其道重其道不可以不知(集/作)¶
(循/)其禮古人之(集作/之人)相接有等輕重有儀(蜀本/作差)列於經¶
<pb:KR4h0022_WYG_681-5a>¶
傳皆可詳引(文粹/作别)如師之於門人則名之於朋友則字¶
而不名稱之於師雖朋友亦名之子曰吾與回言又曰¶
參乎吾道一以貫之又曰若由也不得其死然是師之¶
名門人驗也夫子於鄭兄事子産於齊兄事晏(集有/嬰字)平¶
仲傳曰子謂子産有君子之道四焉又曰晏平仲善與¶
人交子夏曰言游過矣子張曰子夏云何曾子曰堂堂¶
乎張也是朋友字而不名驗也子貢曰賜也何敢望回¶
又曰師與商也孰賢子游曰有澹臺滅明者行不由徑¶
<pb:KR4h0022_WYG_681-5b>¶
是稱於師雖朋友亦名驗也孟子曰天下之達尊三曰¶
徳爵齒惡得有其一而慢其二足下之書曰韋君詞楊¶
君潜足下之徳與二君未知先(文粹/作前)後也而足下齒㓜¶
而位卑而皆名之傳曰吾見其與先生並行也竊懼足¶
下不思乃䧟于此韋踐之與翺書亟叙足下之善故敢¶
盡詞以復足下之厚意計必不以為犯李翺頓首¶
　　　與元九書　　　　　　　　白居易¶
某月日居昜白微之足下自足下謫江陵至于今凡枉¶
<pb:KR4h0022_WYG_681-6a>¶
贈答詩近(集作/僅)百篇每詩來或辱序或辱書冠于巻首¶
皆所以陳古今歌詩之義且自序為文因緣與年月之¶
逺近也僕既愛足下詩又諭足下此意常欲承答來㫖¶
粗論歌詩大端并自述為文之意緫為一書致足下前¶
累嵗已來牽故少暇間有(一作/苦)容隙或欲為之又自思¶
所陳亦無出足下之見臨紙復(一本作/自字)罷者數四卒不¶
能成就其志以至于今今俟罪潯陽除盥櫛食寢外無¶
餘事因覧足下去通州日所留新舊文二十六軸開巻¶
<pb:KR4h0022_WYG_681-6b>¶
得意忽如靣㑹(一作/㑹靣)心所蓄者便欲快言徃徃自疑不¶
知相去萬里也既而憤悱之氣思有所洩遂追就前志¶
勉為此書足下幸試留志為僕(集作試為/僕留意)一省夫文尚¶
矣三才各有文天之文三光首之地之文五材首之人¶
之文六經首之就六經言詩又首之何者聖人感人心¶
而天下和平感人心者莫先乎情莫始乎言莫切乎聲¶
莫深乎義詩者根情苖言華聲實義上自賢聖下至愚¶
騃微及豚魚幽及鬼神羣飛(集作/分)而氣同形異而情一¶
<pb:KR4h0022_WYG_681-7a>¶
未有聲入而不應情交而不感者聖人知其然因其言¶
經之以六義緣其聲緯之以五音音有韻義有類韻恊¶
則言順言順則聲入類舉則情見情見則感易交於是¶
乎孕大含深貫㣲洞察上下通而一氣泰憂樂合而百¶
志熈二(集作/五)帝三王所以直道而行垂拱而理者掲此¶
以為大柄决此以為大寳也故聞元首明股肱良之歌¶
則知虞道昌矣聞五子洛汭之歌則知夏政荒矣言者¶
無罪聞者作戒言者聞者莫不兩盡其心焉洎周衰秦¶
<pb:KR4h0022_WYG_681-7b>¶
興採詩官廢上不以詩補察時政下不以歌洩導人情¶
乃志於諂成之風動救失之道缺于時六義始刓矣國¶
風變為騷詞五言始於蘇李蘇李騷人皆不遇者各繋¶
其志發而為文故河梁之句止於傷别澤畔之吟歸于¶
怨思徬徨抑鬰不暇及他耳然去詩未逺梗槩尚存故¶
興離别則引䨇鳬一鴈為喻諷君子小人則引香草惡¶
鳥為比雖義類不具猶得風人之什二三焉于時六藝¶
始缺矣晋宋已還得者盖寡以康樂之奥博多溺於山¶
<pb:KR4h0022_WYG_681-8a>¶
水以淵明之高古偏放於田園江鮑之流又狹於此如¶
梁鴻五噫之例者百無一二(集有/馬字)于時六義寢微矣陵¶
夷至於梁陳間率不過嘲風雪弄(一作/詠)花草而已噫風¶
雪花草之物三百篇中豈捨之乎顧所用何如耳設如¶
北風其凉假風以刺威虐也雨雪霏霏因雪以愍征役¶
也常棣之華感華以諷兄弟也采采芣苢羙草以樂有¶
子也皆興發於此而義歸於彼反是者可乎哉然則餘¶
霞散成綺澄江净如練離花先委露别葉乍辭風風之¶
<pb:KR4h0022_WYG_681-8b>¶
什麗則麗矣吾不知其諷焉故僕所謂嘲風雪弄花草¶
而已于時六義盡去矣唐興二百年其間詩人不可勝¶
數所可舉者陳子昂有感遇詩三十首鮑防有感興詩¶
十五首又詩之豪者(集有/世字)稱李杜李之作才矣竒矣人¶
不逮矣索其風雅比興十無一焉杜詩最多可傳者千¶
餘首至於貫穿古今覼縷格律盡工盡善又過於李然¶
撮其新安石濠潼關吏蘆子關花門之章朱門酒肉臭¶
路有凍死骨之句亦不過十三四杜尚如此况不逮杜¶
<pb:KR4h0022_WYG_681-9a>¶
者乎僕常痛詩道崩壊忽忽憤發或食輟哺夜輟寢不¶
量才力欲扶之嗟乎事有大謬者又不可一二而言然¶
亦不能不粗陳於左右僕始生六七月時乳母抱弄於¶
書屏下有指無字之字示僕者僕雖口未能言心已黙¶
識後有問此二字者雖百十其試而指之不差則僕㝛¶
習之緣已在文字中矣及五六嵗便學為詩九載暗識¶
聲韻十五六始知有進士苦節讀書二十以來晝課賦¶
夜課書間又課詩不遑寢夜(集作/息)矣以至于口舌成瘡¶
<pb:KR4h0022_WYG_681-9b>¶
手肘成胝既壯而膚革不豐盈未老而齒髪早衰白瞀¶
瞀然如飛蝇垂珠在眸子中也動以萬數盖以苦學力¶
文所致又自悲矣家貧多故二十七方從鄉試既第之¶
後雖専於科試亦不廢詩及為(集作/授)校書郎時已盈三¶
四百首或出示交友如足下軰見皆謂之工其實未窺¶
作者之域耳自登朝來年齒漸長閲事漸多每與人言¶
多諭(集作/詢)時務每讀書史多求理道始知文章合為時¶
而著謌詩合為事而作是時皇帝初即位宰府有正人¶
<pb:KR4h0022_WYG_681-10a>¶
屢降壐書訪人急病僕當此日擢在翰林身是諌官月¶
請諫紙啓奏之外有可以救濟人病禆補時闕而難於¶
指言者輙詠謌之欲稍稍逓進聞於上上以廣宸聦副¶
憂勤次以酬恩奬塞言責下以復吾平生之志豈圖志未¶
就而悔已生言未聞而謗已成矣又請為左右終言之¶
凡聞僕賀雨詩而衆言籍籍已謂非宜矣聞僕哭孔戡¶
詩衆靣脉脉盡不恱矣聞秦中吟則權豪貴近者相目¶
而變色矣聞登樂遊園寄足下詩則執政柄者扼腕矣¶
<pb:KR4h0022_WYG_681-10b>¶
聞宿紫閣村詩則握軍要者切齒矣大率如此不可偏¶
舉不相與者號為沽名號為詆訐號為訕謗茍相與者¶
則如牛僧孺之戒焉乃至骨肉妻奴皆以我為非也其¶
不我非者舉世不過三兩人有鄧魴者見僕詩而喜無¶
何而魴死有唐衢者見僕詩而泣未幾而衢死其餘則¶
足下足下又十年來(一無/此字)困躓若此嗚呼豈六義四始¶
之風天將破壊不可支持耶抑又不知天之意不欲使¶
下人之病苦聞於上耶不然何有志於詩者不利若此¶
<pb:KR4h0022_WYG_681-11a>¶
之甚也然僕又自思關東一男子耳除讀書屬文之外¶
其他懵然無知乃至書畵碁博可以接羣居之懽者一¶
無通曉即其愚拙可知矣初應進士時中朝無緦麻之¶
親達官無半靣之舊䇿蹇歩於利足之途張空拳於戰¶
文之場十年之間三登科第名入衆耳足(集作/跡)升清貫¶
出交賢俊入侍冕旒始得名於文章終得罪於文章亦¶
其宜也日者又聞親友間說禮部舉選人多以僕私試¶
賦判傳為凖的其餘詩句亦往往在人口中僕恧然自¶
<pb:KR4h0022_WYG_681-11b>¶
愧不知信也及再來長安又聞有軍使高霞寓者欲聘¶
倡妓妓大誇曰我誦得白學士長恨歌豈同他妓哉由¶
是増價又足下書云到通州日見江館柱間有題僕詩¶
者復何人哉又昨過漢南日適遇主人集衆娛樂他賔¶
諸妓見僕來指而相顧曰此是秦中吟長恨歌主耳自¶
長安抵江西三四千里凡鄉校佛寺逆旅行舟之中往¶
往有題僕詩者士庻僧徒孀婦處女之口毎每有人詠¶
僕詩者此誠雕篆(集作/蟲)之戱不足為多然今時俗所重¶
<pb:KR4h0022_WYG_681-12a>¶
正在此耳雖前賢如淵雲者前軰如李杜者亦未能忘¶
情於其間哉古人云名者公器不可以多取僕是何者¶
竊時之名已多既竊時名又欲竊時之富貴使已為造¶
物者肯兼與之乎今之迍窮理固然也况詩人多蹇如¶
陳子昂杜甫各授一拾遺而迍剥至死李白孟浩然軰¶
不及一命窮悴終身近日孟郊六十終試恊律張籍五¶
十未離一太祝彼何人哉彼何人哉况僕之才又不逮¶
彼今雖謫佐逺郡而官品至第五月俸四五萬寒有衣¶
<pb:KR4h0022_WYG_681-12b>¶
饑有食給身之外施及家人亦可謂不負白氏之子矣¶
微之微之勿念我哉僕數月來檢討囊篋中得新舊詩¶
各以類分分為巻目自拾遺來凡所適所感關於羙刺¶
興比者又自武徳訖元和因事立題題為新樂府者共¶
一百五十首謂之諷詩又或退公獨處或移病閑居知¶
足保和吟翫情性者一百首謂之閑適詩又有事務牽¶
於外情性動於内隨感而形於歎詠者一百首謂之感¶
傷詩又有五言七言長句短句自二韻至百韻者(集作/自一)¶
<pb:KR4h0022_WYG_681-13a>¶
(百韻至/兩韻者)四百餘首謂之雜律詩凡一(集作/為)十五巻約八¶
百首異時相見當盡致於執事微之古人云窮則獨善¶
其身達則兼濟天下僕雖不肖當師此語大丈夫所守¶
者道所待者時時之來也為雲龍為風鵬勃然突然陳¶
其力以出時之不來也為霧豹為㝠鴻寂兮寥兮奉身¶
而退進退出處何徃而不自得哉故僕志在兼濟行在¶
獨善奉而終始之則為道言而發明之則為詩謂之諷¶
諭詩兼濟之志也謂之閑適詩獨善之意也故覧僕詩¶
<pb:KR4h0022_WYG_681-13b>¶
者知僕之道焉其餘雜律詩或誘於一時一物發於一¶
笑一吟率然成章非平生所尚但以親朋合散之際取¶
其釋恨佐懽今詮次之間未能刪去他時有為我編集¶
斯文者畧之可也㣲之夫貴耳賤目榮古陋今人之大¶
情也僕不能逺徵古舊如近嵗韋蘇州歌行才麗之外¶
頗近興諷其五言詩又高雅閑淡自成一家之體今之¶
秉筆者誰能及之然當蘇州在時人亦未甚愛重必待¶
身後然後貴之今僕之詩人所愛者悉不過雜律詩與¶
<pb:KR4h0022_WYG_681-14a>¶
長恨歌已下耳時之所重僕之所輕至於諷諭者意激¶
而言質閑適者思淡而詞迂以質合迂宜人之不愛也¶
今所愛者並世而生獨足下耳然千百年後安知復無¶
足下者出而知愛我詩哉故自八九年來與足下小通¶
則以詩相戒小窮則以詩相勉索居則以詩相慰同處¶
則以詩相娛知吾罪吾(集作/最要)率以詩也如今年春遊城¶
南時與足下馬上相戯因各誦新豔小律不雜他篇自¶
皇子陂歸昭國里迭吟逓唱不絶聲者二十里餘樊李¶
<pb:KR4h0022_WYG_681-14b>¶
在傍無所措口知我者以為詩仙不知我者以為詩魔¶
何則勞心靈役聲氣連朝接夕不自知其苦非魔而何¶
偶同人當羙景或花時宴罷或月夜酒酣一咏一吟不¶
知老之將至雖驂鸞鶴遊蓬瀛者之適無以加於此焉¶
又非仙而何微之微之此吾所以與足下外形骸脫蹤¶
跡傲軒鼎輕人寰者又以此也當此之時足下興有餘¶
力且與僕悉索還徃中詩取其尤長者如張十八古樂¶
府李二十新歌行盧楊二秘書律詩竇七元八絶句博¶
<pb:KR4h0022_WYG_681-15a>¶
搜精掇編而次之號曰元白徃還詩集衆君子得擬議¶
於此者莫不踊躍忻喜以為盛事嗟乎言未終而足下¶
左轉不數月僕又繼行心期索然何日成就又可為之¶
嘆息矣又僕常語足下凢人為文私於自是不忍於割¶
截或失於繁多其間妍&KR1126;益又自惑必待交友有公鍳¶
無姑息者討論而削奪之然後繁簡當否得其中矣况¶
僕與足下為文尤患其多已尚病之况他人乎今且各¶
纂詩筆粗為巻第待與足下相見日各出所有終前志¶
<pb:KR4h0022_WYG_681-15b>¶
焉又不知相遇是何年相見在何地溘然而倒(集作/至)則¶
如之何微之微之知我心哉潯陽臘月江風苦寒終嵗¶
(集作/嵗暮)鮮懽夜長無睡引筆鋪紙悄然燈前有念則書言¶
無次第勿以繁雜為倦且以代一夕之話也微之微之¶
知我哉樂天再拜¶
　　　與劉蘇州書　　　　　　　李　翺¶
夣得閣下前者枉手札數幅兼惠答憶春草報白君巳¶
下五六章發亟披文而後喜可知也又覆視書中有攘¶
<pb:KR4h0022_WYG_681-16a>¶
臂痛拳之戯笑與抃㑹甚樂甚樂誰復知之因有所云¶
續前言之戯耳試爲晋聽僕與閣下在長安時合所著¶
詩數百篇(集作/首)題爲劉白唱和集巻上下(事具集/觧中)去年¶
冬夣得由禮部郎中集賢學士遷州刺史氷雪寒路自¶
秦徂吳僕方守三川得爲東道主閣下爲僕稅駕十五¶
日朝觴夕詠頗極平生之懽各賦數篇視草而别歳月¶
易得行復周星一徃一來忽又滿(集作/盈)篋誠知醜老(集/作)¶
(老/醜)冗長爲少年者所嗤然吳苑洛城相去二三千里捨¶
<pb:KR4h0022_WYG_681-16b>¶
此何以啓齒而觧頥哉嗟乎微之先我去矣詩敵之勍¶
者非夣得而誰前後相償(集作/答)彼此非一彼雖無虚可¶
擊此亦非利不行但止交綏未嘗失律然得雋之句警¶
䇿之篇多因彼此唱(集作/唱此)和中得之他人未嘗能發也¶
所以輙自愛重今復編而次焉以附前集合成三巻題¶
此巻爲下遷前下爲中命曰劉白吳洛寄和巻自太和¶
六年冬送夣得之任之作始居易頓首¶
　　　答莊充書　　　　　　　　杜　牧¶
<pb:KR4h0022_WYG_681-17a>¶
某白莊先軰足下凡爲文以意爲主以氣爲輔以辭彩¶
章句爲之兵衛未有主疆盛而輔不飄逸者兵衛不華¶
赫而莊整者四者髙下圓折歩驟随主所指如鳥随鳳¶
魚随龍師衆隨湯武騰天潛泉横裂天下無不如意茍¶
意不先立止以文彩辭句繞(集作/統)前捧後是言(文粹/作詞)愈¶
多而理愈亂如入闤闠紛然莫知其誰暮散而巳是以¶
意全勝者辭愈朴而文愈髙意不勝者辭愈華而文愈¶
鄙是意能遣詞詞不能成意大抵爲文之㫖如此觀足¶
<pb:KR4h0022_WYG_681-17b>¶
下所爲文百餘篇實先意氣而後辭句慕古而尚仁義¶
者茍爲之(文粹作/文非)不巳資以學問則古作者不爲難到¶
今以某無可取欲命以爲序承當厚意惕息不安復觀¶
自古序其文者皆後世宗師其人而爲之詩書春秋左¶
氏已降百家之說皆是也古者其身不遇於世寄志於¶
言求言遇於後世也自兩漢以(集作/己)來富貴者千百自¶
今觀之聲勢光明孰若馬遷相如賈誼劉向揚雄之徒¶
斯人也豈求知於當世哉故親見揚子雲著書欲取覆¶
<pb:KR4h0022_WYG_681-18a>¶
醬瓿雄當其時亦未嘗自有誇目况今與足下並生今¶
世欲序足下未巳之文此固不可也茍有志古人不難¶
到勉之而巳某再拜¶
　　　謝西川白相寄賜新詩書　　薛　逢¶
某啓伏䝉仁恩猥垂下顧兼賜新詩二十首向風長跪¶
齊思探𤣥如畏途咀冰若旱苖䝉澤瑩心冷骨潤葉滋¶
莖曠無津涯杳邈(集作/失)顧視秋日懸而氛昏息雅音作¶
而聾聵醒輙欲再頥幽𤣥重開户牖旁窺渉級漸冀升¶
<pb:KR4h0022_WYG_681-18b>¶
堂徒循夫子之牆未夣江生之筆今則緘之瑞錦貯以¶
盤囊不獨榮耀於子孫實亦發揚於流軰生死幸甚伏¶
計即離征鎮當赴闕庭皷萬有而罏冶重開序羣倫而¶
權衡再設使鄭衛不作咸韶更張吹嘘而寒谷春生霑¶
灑而枯荄萌動天下甚幸某此時或希匠化獲序宗彛¶
願承舟檝之功得出風波之路嗟嘆不足繼之詠歌謹¶
録長句七言詩一首獻上塵黷尊嚴惶恐無狀¶
　　　與崔學士書¶
<pb:KR4h0022_WYG_681-19a>¶
賢弟過岐山賦謁譲帝陵二篇自三兩復莫究津涯煥¶
乎與日月齊明洶乎與江海爭大苞若天地速如鬼神¶
迎之不見其前隨之莫覩其後波瀾之外懲勸在焉崛¶
立當今峭若嵩華是以謂之文矣歎之不足繼之詠歌¶
霜霧興懐未即拜賜謹先奉狀代申誠欵不宣謹狀¶
　　　與李生論詩書　　　　　　司空圖¶
文之難而詩之難尤難而古今之喻多矣而愚以為辨¶
於味而後可以言詩也江嶺之南凡足資於適口者若¶
<pb:KR4h0022_WYG_681-19b>¶
醯非不酸也止於酸而已為(文粹/作若)鹺非不醎也止於醎¶
而已華之人(文粹有/所字)以充饑而遽輟者知其醎酸之外¶
醇羙(文粹有/者字)有所乏耳彼江嶺之人(一作/外)習之而不辨¶
也宜哉詩貫六義則諷諭抑楊渟蓄淵雅皆在其中矣¶
然而直署(集本文粹/並作致)所得以格自竒前軰編(文粹/作諸)集亦¶
不專工於此矧其下者耶王右丞韋蘇州澄澹精緻格¶
在其中豈妨於道學哉賈閬仙誠有警句然視其全篇¶
意思殊餒大抵附於蹇(文粹/作寒)澁方可致(文粹/作置)才亦為體¶
<pb:KR4h0022_WYG_681-20a>¶
之不備也矧其下者哉噫近而不浮逺而不盡然後可¶
以言韻外之致耳愚竊(集作/㓜)嘗自負既乆而愈(集作/逾)覺¶
缺然然得於早春則有草嫩侵沙短(文粹/作長)氷輕着雨銷¶
又人家寒食月花影午時天(上句云隔谷見鷄/犬山苖接楚田)又雨微¶
吟足思花落夣無憀(英華無自人/家以下四字)又夜短猿悲减風和¶
鵲喜靈(此二句集本文粹並/在方響夜深船之下)得於山中則有坡煖冬生¶
笋松凉夏健人又川明虹照雨樹密鳥衝人得於江南¶
則有日帶潮聲晩煙和楚色秋(集本文粹並作戍鼔/和潮暗船燈照島幽)又¶
<pb:KR4h0022_WYG_681-20b>¶
曲塘春盡雨方響夜深船得於塞下則有馬色經寒慘¶
鵰聲帶晩饑得於䘮亂則有驊騮思故第鸚鵡失佳人¶
又鯨鯢入海涸魑魅棘林高得於道宫則有碁聲華(集/作)¶
(花/)院閉幡影石壇(集作/幢)幽得於夏景則有地凉清鶴夣¶
林静肅僧儀得於佛寺則有松日明金像苔龕響木魚¶
又觧吟僧亦俗愛舞鶴終卑得於郊園則有暖景鷄聲¶
羙微風蝶影繁(一作還集本文/粹並無此二句)又逺陂春早滲猶有水¶
禽飛(上句云緑樹連村/暗黄花入麥稀)得於樂府則有晩粧留拜月春¶
<pb:KR4h0022_WYG_681-21a>¶
睡更生香得於寂寥則有孤螢入空巢(集本文粹並/作出荒池)落¶
葉穿破屋得於愜適則有客來當意愜花發遇歌成雖¶
庻幾不濵於淺涸亦未廢作者之譏訶也又(文粹無/又字)七¶
言云逃難人多分隙地放生鹿大出寒林又得劒更勝¶
(集作/乍)添健僕亡書渾(集作/一)似憶良朋又孤嶼池痕春漲滿¶
小欄花韻午晴初又五更惆悵回孤枕猶自殘燈照落¶
花(上句云故國春歸未有/涯小欄高檻别人家)又殷勤元日日欹午又明年¶
(上句云甲子今重數生涯只/自憐自五更至此英華無)亦(集作/皆)不拘於一槩也且¶
<pb:KR4h0022_WYG_681-21b>¶
(集作/盖)絶句之作本於詣極俾終古不能扣我耳(八字集/作此外)¶
(千變萬狀不知所以神/而自神也豈容昜哉)足下之詩時軰固有難色儻復¶
以全羙為上(文粹/作工)即知味外之㫖矣勉哉(文粹/作旃)司空表¶
聖再拜¶
　¶
　¶
　¶
　文苑英華巻六百八十一¶
