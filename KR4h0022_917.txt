# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:10.562626
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷九百十七
<pb:KR4h0022_WYG_917-1a>¶
欽定四庫全書¶
　文苑英華卷九百十七　　　宋　李昉等　編¶
　職官二十五(節察團/防使副)¶
　　福州團練薛謇碑一首¶
　　宣歙池等州團練王質碑一首¶
　　河西節度副大使安忠敬碑一首¶
　　四鎮節度副使楊和碑一首¶
　　　故福建等州都團練觀察處置使福州刺史御¶
<pb:KR4h0022_WYG_917-1b>¶
　　　　史中丞贈左散騎常侍薛公神道碑¶
　　　　　　　　　　　　　　　劉禹錫¶
薛在三代為侯國分于鄒魯間傳世三十有一為齊所¶
并其公子犇楚錫土田于沛漢末避仇之成都曹魏平¶
蜀徙家汾隂遂為河東臨晉人自奚仲為夏車服大夫¶
距今數千年乘軒服冕舃奕冠世言氏族者署為關内¶
甲姓天意若曰始有功於車服錫爾子孫世世有之(一作/仁)¶
公諱謇字某曾祖寳𦙍以名家子且有學行歴尚書郎¶
<pb:KR4h0022_WYG_917-2a>¶
雍州司馬邠州刺史王父㑹(集作/繪)有雋材刺三郡金密¶
綿皆以治聞累績至銀青光禄大夫封龍門侯烈考承¶
矩以父任歴仕至大理丞公幼承前人之覆露補崇文¶
生歳滿調主簿書于亳之譙苦二邑又尉于東畿之河¶
清貞元中上方與丞相調兵食思得通吏治而習邊事¶
者計相以公為對乃授監察御史裏行充京兆水運使¶
局居鴈門主穀糴具舟檝募勇壯且便弓矢者為榜夫¶
千有餘人隸尺籍伍符制如舟師詔以中貴人護之聲¶
<pb:KR4h0022_WYG_917-2b>¶
震塞上每發粟泝河北行涉戎落以饋縁邊諸軍及乘¶
障者雖河塞迴逺必尅期如合符一歳中省費萬計累¶
加侍御史内供奉賜緋魚袋有司條白其勞入拜殿中¶
内史未幾淮海節將以戎倅缺聞事下丞相御史擇可¶
者僉曰公政事已試遂授檢校户部員外郎兼御史淮¶
南軍司馬尋轉駕部郎中錫以金紫遇府遷申命真相¶
趙國公帶中書侍郎代之公主行臺留務趙公文茵及¶
境視置郵供帳及郊視將迎部伍下車視簾幃器備乃¶
<pb:KR4h0022_WYG_917-3a>¶
曰信竒才也此不足以展驥朝廷知之擢為泗濵守既¶
報政就加御史中丞俄遷福建都團練觀察使閩有負¶
海之饒其民悍而俗鬼居洞砦家桴筏者與華言不通¶
公兼戎索以治之五州民咸悦元和十年某日薨于位¶
年六十七贈左散騎常侍夫人趙郡李氏無兒早世繼¶
夫人隴西李氏檢校禮部尚書河東節度使説之女子¶
凝為嗣季子茂𢎞以諸侯禮議返葬故里蛾眉原從周¶
也後二十有三年元曰開成凝為平盧從事謹按甲令¶
<pb:KR4h0022_WYG_917-3b>¶
礱碑石來乞辭以垂於(集作/于)悠久初公治粟于朔陲愚¶
方冠惠文冠察行馬外事聆風相厚謂可妻也以元女¶
歸之明年愚入尚書為郎職隸計司因白計相公召來¶
㑹府行有日矣遇内禪惟新愚以縁坐左貶間關外役¶
竟不克面然而公之為徳善灌注心耳孝悌為根柢誠¶
明枝葉之(一作為/枝葉)直方為天質禮讓縁飾之所至藹然¶
繇此道也公初下世故人丞相李太師誌其墓畧曰𢎞¶
深莊重幹敏絶人此與游者傳信之詞也豈誣也哉故¶
<pb:KR4h0022_WYG_917-4a>¶
作銘曰¶
河汾奫淪鼎氣歊雲散為昌光凝為賢人常侍之生其¶
宗孔碩從祖昆弟詵詵三百文館入仕幽龍未光尺木¶
為階俄(集作/秋)然欲翔司㑹知材續宣朔方邊師萬喉俟¶
我贏糧泝于黃河路出戎疆募乃勇士皂衣挽航膺索¶
臂弧穹廬在旁敵聞公名憚不敢&KR1817;安北已南列城相¶
望率有儲峙皆成金湯入居殿中分巡輦下淮海軍大¶
往為司馬軍中之治可移諸民乃牧于泗乃亷于閩閩¶
<pb:KR4h0022_WYG_917-4b>¶
悍而囂夷風脆急恩信綏之委然如蟄閩方不淑天¶
集其福公薨于寢𤣥頳以復天王廢朝贈之金貂莓莓¶
晉原鬱鬱中條大墓舊阡松楸蕭蕭笳皷以歸徳音孔¶
昭¶
　　　故宣歙池等州都團練觀察處置使宣州刺史¶
　　　　兼御史中丞贈左散騎常侍王公神道碑¶
　　　　　　　　　　　　　　　前　人¶
常侍諱質字華卿始得姓自周靈王太子晉賔天而僊¶
<pb:KR4h0022_WYG_917-5a>¶
時人曰王子因去姬為王氏自秦漢以還世多顯名由¶
今而上十有一代名傑仕元魏為并州刺史子孫家焉¶
遂為太原祈人并州六代孫名通字仲淹在隋朝諸儒¶
唯通能明王道隱居白牛谿游其門皆天下雋傑著書¶
行於世既歿諡曰文中子文中生福祚為蔡州上蔡主¶
簿上蔡生勉舉進士試贒良皆上第仕至河中府寳鼎¶
令寳鼎即公之曽祖也祖諱怡渝州司户參軍考諱潜¶
揚州天長縣丞贈尚書吏部郎中公其季子也始文中¶
<pb:KR4h0022_WYG_917-5b>¶
先生有重名於隋末其弟勣亦以有道顯于國初自號¶
東臯子文章高逸傳在(集作/乎)人間議者謂兄以大中立¶
言弟遊方外遂性三百年間君子稱之雖四夷亦聞其¶
名字公性有逺志常自忖度我大名之後不宜無見焉¶
遂力學厚自淬琢於春秋得之(集作/其)公是於禮得之約¶
僑居淝水上躬督穡事善積於已而淮楚間羣彦多與¶
之遊公慊然自少無進取意與游者激之曰卿文儒家¶
子篤志如是盍求發聞(去/聲)俾家聲不頺今夫以文字芒¶
<pb:KR4h0022_WYG_917-6a>¶
洋當世者誰如華卿庸自棄耶入謀于閨門咸以外言¶
為是因決策而西上在貢士籍天和内充不以時尚屑¶
意角逐攻取初無此心如楩柟生于深林未始自貴而¶
度材者一盻歆然在懐故以不爭而速售既登第東諸¶
侯交辟之從至者記室于嶺南授正字參謀于淮右進¶
協律郎其後佐許下暨梓潼南梁率為上介官至兼監¶
察御史司憲聞其賢徵入南臺轉殿内歴侍御史改尚¶
書户部員外復為知已所薦遷秩授(集作/檢校)司勲郎中攝¶
<pb:KR4h0022_WYG_917-6b>¶
御史中丞紫衣金章充山南西道節度副使入為尚書¶
户部郎中以方雅特立除諫議大夫㑹宋丞相坐狷直¶
為飛語所陷抱不測之罪大僚進言無益公率諫官數¶
輩日晏伏閤上為不時開便殿公於旅進中獨感激雪¶
涕居多由是上怒稍解得從輕比公終以言責為憂求¶
為虢州刺史宰相行去又重違誠請増之以兼御史中¶
丞用示異於人也大抵(集作/凡)以智謀而進者有時而衰¶
以朴厚而知者無跡而固公雅為今揚州牧贊皇公所¶
<pb:KR4h0022_WYG_917-7a>¶
知人不見其迹方在虢畧贊皇入相擢為左曹給事中¶
凡有大官缺必寵薦居數月遷河南尹又未幾鎮宛陵¶
是三者中外所注意不旬歳而周歴之時論不以為黨¶
河南帝之别京其治尚體度風采而别白區處之宣城¶
國之奥壤其治在束吏惠下蘇疲羸讋剽輕而勞徠澄¶
汰之公兩得其道不由一揆率身以儉而素風存任人¶
以誠而羣務舉遇中貴以禮而故態革内㓗其志下盡¶
其忠外無以撓其(集作/於)理三者具求政之有粃曷由哉¶
<pb:KR4h0022_WYG_917-7b>¶
在鎮三載開成紀元年十二月八日薨于位享年六十¶
三監軍使上言有詔軫悼不視朝贈左散騎常侍明年¶
八月十一日葬於河南府永寧縣洛川鄉史原從舊阡¶
也初公娶于滎陽鄭氏生三女而歿今蓋祔焉一子曰¶
慶存方齔矣猶子前太原府參軍扶執宗長書來請曰¶
扶也早孤䝉(集作/荷)世父常侍之覆露今其嗣㓜未任克¶
家姑封琴書司管籥以俟其長竊懼世父之徳音不敡¶
思有以垂於後者以誠告于從叔大司農復命曰愈謹¶
<pb:KR4h0022_WYG_917-8a>¶
礱貞石以乞辭無忽余昔為郎與常侍同列巳熟其行¶
實及讀墓誌即今丞相益州牧趙郡李公之文自稱為¶
忘形友其在宣州李公再入相議以第一官處之牢讓¶
不取羔鴈所禮則河東裴夷直天水趙哲隴西李行方¶
呉郡陸紹梁國劉賁(集作/蕡)博陵崔珦人咸曰得士夫揚¶
州少與也而見器益州寡合也而見親六從事材不一¶
也而樂用是足以觀徳庸可勿銘焉銘曰¶
隋有文中詔敡徵言當時偉人咸出其門粹氣紆餘鍾¶
<pb:KR4h0022_WYG_917-8b>¶
于後昆常侍恂恂文中來孫發源高麓中泳後大蘭芽¶
茁然秀出藂薈善不近名其聲日彰行勇於退其道愈¶
光哲者知之寘於(集作/于)周行以正持憲以文為郎以和¶
佐戎以惠臨邦以直司諫以公駮政守于三川頑民底¶
定乃鎮于宣先馳淑聲邑中婆娑曕我斾旌問誰詢謀¶
濟濟君子問誰出納㓗㓗亷士道本乎心暢于四支治¶
本乎正形于百為黠吏斂手齊民揚眉江清(集作/淮)藪空¶
夜柝弗施公卧于齊邦民恓恓(集作/悽悽)公衣陞屋邦民行¶
<pb:KR4h0022_WYG_917-9a>¶
哭牙璋斯來柳翣言旋棠樹未老周人慕焉熊耳之陽¶
泱泱洛川佳城在兹既固且安松楸飋然石馬矯然過¶
者必敬宛陵之阡¶
　　　河西節度副大使鄯州都督安公神道碑¶
　　　　　　　　　　　　　　　張　説¶
公諱忠敬字某武威人也軒轅帝孫&KR1113;君(集作/居)弱水安¶
息王子以國為姓世高之逮漢季自河南而適遼東高¶
陽之受魏封由隂山而宅凉土高陽王岡(集作/同)生尚書¶
<pb:KR4h0022_WYG_917-9b>¶
左僕射河澗公原晤其(集作/真)河澗生建節將軍西平公¶
纈徒(集作/從)正西平生龍驤將軍黃門侍郎廣宗侯薛晤¶
徵累葉勲華載於魏史高祖何藏器廣宗之子也周開¶
府儀同三司寧逺將軍肅州刺史張掖郡公曽祖羅方¶
大隋開府儀同三司皇朝贈石州刺史貴鄉公祖興貴¶
右武侯大將軍凉州刺史徙封滎凉歸三國公考文生¶
不仕凉公皇運經綸首平李軌大舉河湟之地逺通城¶
郭之國寵錫蕃庶冠絶等彛水出渥洼之神文馬者二¶
<pb:KR4h0022_WYG_917-10a>¶
千乘山得崆峒之曳朱輪者四十人公育榮盛之門鬱¶
豪爽之氣孝友天至清華玉立幼聚童兒必為軍陣之¶
戲長交英俊唯談韜畧之書始以良家子僕射韋公待¶
價引於帳下安息將建竒績解褐授游擊將軍臨洮府¶
右果毅復以善部統御史大夫唐休璟處之前鋒洪源¶
谷立異效遷右威衞翊府右郎將兼新泉軍使進本衞¶
中郎將赤水軍副使兼赤水新泉兩軍監牧改㑹州刺¶
史營田使換松州都督防禦使遷左司禦率兼河西節¶
<pb:KR4h0022_WYG_917-10b>¶
度副大使臨洮軍使轉鄯州都督使如故其在軍州傾¶
心下士視人如子無約而親附不言而條理其在農牧¶
大田多稼如茨如梁思馬斯材有驈有皇輸力四朝歴¶
官三紀名參禁衞身任疆塲以靜惣繁以逸待冦我無¶
亡鏃之費敵有不戰之屈兹所謂一方之干城者也享¶
年六十有六開元十四年十一月二十八日寢疾終於¶
位知與不知莫不隕涕十五年某月葬於烏城之南志¶
公鄉附先塋也公寛以御衆卑以自牧直而無訐亷而¶
<pb:KR4h0022_WYG_917-11a>¶
無劌朋友不聞臧否之言家人不見喜愠之色加以心¶
净三業躬勤八戒推是而行何往不濟初甘州有舍利¶
涉(集作/沙)多禪師道塲之四果也嘗云檀越徳充於內神¶
護於外雖冒鋒鏑永無害也及百戰之後啓手歸全西¶
州士人聞之激勵有子仲璋如璋季璋金璋重璋庭襲¶
芝蘭喪過欒棘敬奉窀穸備禮儀於文武撰述家風刻¶
功勲於金石詞曰¶
玉關氣爽金波秋徹凉野蕭條寒山積雪授靈産義精¶
<pb:KR4h0022_WYG_917-11b>¶
勁才傑孝固純深忠惟剛烈負羽從軍奮飛青雲麾幢¶
按部惠流時雨惣軍扶郡入文出武三十年間式遏戎¶
虜疆塲務靜非公莫鎮金皷氣雄非公莫震神山與鋏¶
龍池取駿霹靂陷營衝風入陣勇將知時仁兵善持反¶
耕去戰王者之師牧馬如雲屯庾如坻西軍方壯東首¶
長辭振古同嗟沒而不死所謂明徳永傳神理鐘鼎題¶
門珠玉名子信言豐石令聞不巳¶
　　　四鎮節度副使右金吾大將軍楊公神道碑¶
<pb:KR4h0022_WYG_917-12a>¶
　　　　　　　　　　　　　　　楊　炎¶
昔我乃祖世族關西左華右河前虢後晉食唐虞之地¶
首韓魏之封大輅鞶瑲&KR0686;弓之錫此之謂保姓在帝高¶
辛氏在周為司徒在秦為上卿在漢為太尉此之謂世¶
禄太尉之道齊宣父大夫之文似相如此之謂世徳內¶
史之採金虎赤泉之斷江龍兖州佐命於齊驃騎重侯¶
于晉建公能官其業此之謂武功公名和字惟恭河東¶
人也為高祖驃騎之曾孫大父諱言隋朝散大夫國士¶
<pb:KR4h0022_WYG_917-12b>¶
經術之奥高論上庠泊河海風塵呉輿敗露出補棣州¶
蒲臺令考諱楷河州大夏縣令以神明之化出綰桐鄉¶
驥跼于轅蛇蟠于沼公賢明本乎祖徳精勁因乎地氣¶
好兵有秦韓之俗受學得孫吳之書發跡洮隴成功西¶
極仗劔出萬人單車入絶域則羣兇下拜室胡隧則漠¶
地空所以利建侯成輅之賞凡三破石國再征蘇禄開¶
勃者三誅達覔者一始自弱水府别將至執金吾十五¶
攻常冠軍鋒大小百餘戰竟終牖下初開元中北蕃方¶
<pb:KR4h0022_WYG_917-13a>¶
盛南寇于闐公以中軍副皷行而前雲火照于王庭雷¶
霆起於帳下故羸師破竹後騎建瓴灌夫之勇也二十¶
七年有詔四鎮諸軍大出漢南壘問罪蘇禄洗兵滇河¶
旌甲數萬人城池五十國公以麾下為前四罪之名有¶
百牢之饋酈生之竒也後五載有累姓之後來朝京師¶
金甲善馬織文大貝告于廟之室旅於大庫之庭公覽¶
傳常遺風烏孫故事井泉可數談笑成功上壯之賜弓¶
甲一副廐馬二疋伏波之美也明年元帥封常清署公¶
<pb:KR4h0022_WYG_917-13b>¶
行軍司馬都虞候西討石國觀兵海隅歴莎車臨大夏¶
見條支之卵飲郅支之頭烜兮赫兮雲捲萬里博望之¶
畧也自武衞將軍四鎮經畧副使加雲麾將軍兼于闐¶
軍大使其他兵甲之富寳玉之林公鎮以清静同其習¶
俗如皷簧琴政用大康又遷金吾大將軍四鎮節度副¶
使金紫之貴樊纓羽旄雄風凛然壯圖未極方將戴衣¶
冠於地表㑹風雲於天庭夢厲成災明淫生戾以十四¶
載五月薨于鎮西之官舍春秋若干夫人晉陽賈氏彼¶
<pb:KR4h0022_WYG_917-14a>¶
美孟姜顔如桃李靈劔始合泛于碧海之潯鵷鶵漸冲¶
坐于金蓮之界嗣子預有覇王之畧好倜儻之竒初以¶
右武衞郎將見于行在天子美其談説問以中興遂西¶
聚鐵關之兵北税堅昆之馬起自城開天郎特拜左衞¶
將軍兼𤓰州都督關西兵馬使又遷伊西北庭都護策¶
茂勲也誅門人以息羣盜設勇爵以酬諸戎鍾皷再考¶
騂旄既備可以答明君告宗廟揚于祖考有銘篆之功¶
問於蓍龜無松榆之舊以月日輿次于某葬我公于某¶
<pb:KR4h0022_WYG_917-14b>¶
所禮也烏戲昔齊方草昧而兖州&KR1113;隋室始創而驃騎¶
興當今受命而武衛作豈公侯之美必復將輔佐之跡有¶
歸歟中丞以炎聽于親宗服於祖業捧持簡牘見託斯¶
文丘陵蒼蒼歸于萬世地連汾水之舊其(疑/)望虞鄉之¶
古祠逺蒼龍松寒石馬晉人墮淚如㸔峴首之碑漢將¶
焚舟遥識祁連之冡銘曰¶
偉哉忠壯萬夫之冠熊視三軍鷹揚霄漢星殞月窟魄¶
沉海畔寥落英風功名相半我有令子王之寶臣勛參¶
<pb:KR4h0022_WYG_917-15a>¶
十亂名畫麒麟光華玉帳出入朱輪祠于上蔡奉我先¶
人反葬何鄉言歸晉土蒲坂之北汾隂東滸雲雨千峰¶
山河萬古蟠青虵兮負騰虎埋金劔兮何時覩¶
　¶
　¶
　¶
　¶
　¶
<pb:KR4h0022_WYG_917-15b>¶
　¶
　¶
　¶
　¶
　¶
　¶
　¶
　文苑英華卷九百十七¶
