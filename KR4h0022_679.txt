# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:59.331869
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷六百七十九
<pb:KR4h0022_WYG_679-1a>¶
欽定四庫全書¶
　文苑英華巻六百七十九　宋　李昉等　編¶
　贈答下¶
　　上權侍郎書一首¶
　　荅獨孤秀才書一首¶
　　請符載書一首¶
　　謝李巽常侍書一首¶
　　李巽再請書一首¶
<pb:KR4h0022_WYG_679-1b>¶
　　再荅李巽書一首¶
　　李巽又請書一首¶
　　又荅李巽書一首¶
　　寄南海王尚書書一首¶
　　荅澤潞王尚書書一首¶
　　寄贈于尚書書一首¶
　　與崔羣書一首¶
　文章上¶
<pb:KR4h0022_WYG_679-2a>¶
　　與李那書一首¶
　　李那荅書一首¶
　　荅李顒之書一首¶
　　上隋髙祖革文華書一首¶
　　　上權侍郎書　　　　　　　獨孤郁(載權徳/輿集)¶
貞元十三年八月日獨孤郁謹上書于舎人三兄閣下¶
郁以世舊遂獲謁(文粹有/見字)叙故人(文粹權集/並無人字)大賢之遇¶
郁也亦不以常交言之際(文粹無/此字)眷意甚露郁𤨏𤨏鬱¶
<pb:KR4h0022_WYG_679-2b>¶
堙三年無聞摧頽折羽而不喜者非失意之謂非尤人¶
之謂蓋將因事自罪而不喜也借如豫章生於臃腫小¶
木之中樵蘇見之亦以嗟矣一有不嗟則必自與擁腫¶
者亦不多逺也(一作/矣)珠璣混(權集作隠文粹/作雜一本作産)於礫石之¶
中童子弄之亦以驚矣一有不驚則必自與礫石者亦¶
不多逺也(一作/矣)鏌鎁卧於鉛鈍之下(文粹/作中)良(文粹/作下)工覩¶
之固亦知矣一有不知則必自與鉛鈍者亦不多逺也¶
(權集/作矣)毛嬙後於宿瘤而行有目者覩之固即分矣一有¶
<pb:KR4h0022_WYG_679-3a>¶
不分則必自與宿瘤者亦不多逺也(權集/作矣)茍與乎擁腫¶
礫石鉛鈍宿瘤果無(文粹權集/並作輩果)殊異則不能移凡眼所¶
擇况遇者(文粹作/逃乎)良工巧冶有識(文粹有/者字)之目哉今禮¶
部侍郎之目固亦國之良工巧冶有識者之目也於中¶
再擇再不中是直(文粹/作真)已為臃腫礫石鉛鈍宿瘤矣何¶
止與其(文粹/作斯)不逺哉此所以因事自罪而不喜也或諭¶
之曰今(文粹有/子字)之道尚光子之所以不振者晦遏(文粹/作遇)¶
也子之道豐蔀也子且真有崪天之材而隠植之有照¶
<pb:KR4h0022_WYG_679-3b>¶
乗之珍而宻櫝之有切玉之利而謹橈(如招切/劒衣也)之有傾¶
都之艷而深帷之雖使離婁左執光而右拭背廹而索¶
之固亦不能知子(文粹無/子字)矣子(集無/子字)何不移植露光披¶
鋒示貌使識者覩(文粹有/之字)而駭之彼之所誨固亦郁所¶
不能焉已必不材也必不寳也必不利也必不姝也且¶
遍過於有識者之目是自揚其短也已必材也必寳也¶
必利也必姝也雖小示其光鋒幹貌於一人驚我亦已¶
多矣所不驚者是子(文粹/作予)四事果不足異於族凡也郁¶
<pb:KR4h0022_WYG_679-4a>¶
病直拙獨大賢於郁分殊尚不能以亟况悠悠者歟郁¶
常行乎時輩之間多酌其言語善者鄙者而自减盈消¶
息其言(權集/作㫖)稍有可驚不敢不於許言者言之今之後¶
學者或歎曰吁後學何(二字權集/作來烏乎)所歸哉此且非宜長¶
者所當聞也亦非宜長者所不當聞也今朝廷先逹病¶
在不能公也或能公而不能甚(文粹/作為)力也覽其文則贊¶
美積(文粹/作稱)嗟無不至也其間善惡輕重進退則心以别¶
矣此其所以為不能公也鮮有知其必善而風鼔之不¶
<pb:KR4h0022_WYG_679-4b>¶
啻若自其口出此其所以為公不能甚力致使(文粹無/使字)¶
遑遑之倫其下才者亦曰今夫在位者其無公歟其無¶
心(文粹/作公)歟有一善未嘗肯稱也意曰非我事也又慮與¶
之談者不與我符愛也(權集無/也字)是使諸子竊竊然自以¶
無聞為不辱(一作/欲)遂相與擇㨗趨邪紛屯於主司之跡¶
親者茍能致譽則不詰其所以致譽者之賢不肖而曹¶
趨之矣此實今之躁進茍得之風也在朝廷大賢主而¶
名之驅而正之於其善者扶之摇(文粹/作持)之有善而未具¶
<pb:KR4h0022_WYG_679-5a>¶
者决之導之使四方學士知嚮方焉何如其曰非我事¶
也若使一人曰非我事也十人曰非我事也舉朝廷皆¶
曰非我事也茍非我事則無所不非我事無所不非我¶
事則天地之間無乃已寂寥乎昔孔子飾詩書禮樂以¶
化齊弟子而至天下使孔子亦曰非我事也則今者(集/作)¶
(也/)安盡聞夫七十子之賢詩書禮樂之盛七十子亦曰¶
非我事也又孰為播孔子之聖如此其大乎今文亦如¶
是朝廷先逹亦如是後之逹者亦如是若(文粹/作等)不相播¶
<pb:KR4h0022_WYG_679-5b>¶
則人文禮義知己復徃之道不幾乎息乎(文粹/作矣)郁不肖¶
辱承大賢之心深矣非又敢以假喻自薦也意欲以大¶
賢擇衆賢如七十子之徒是亦方孔子於大賢也何如¶
(自意欲至何如二十五字文粹作意欲以大賢擇/衆賢而使七十子之徒亦方孔子於大賢也何如)不宣¶
郁再拜¶
　　　答獨孤秀才書　　　　　　權徳輿¶
損四日書問兼示新文閎博峻異有立言致逺之旨焉¶
其於惠愛纎悉厚重甚善甚善以吾子才志與年三者¶
<pb:KR4h0022_WYG_679-6a>¶
皆當以家(文粹/作嘉)聲自振若建瓴(文粹有/决字)水大冶良工必¶
有不蘄(文粹/作期)至而至者况以日日新又日新之盛哉夫¶
豫章珠璣鏌鎁毛嬙終不慮隠之櫝之襓之帷之之為¶
患而為臃腫礫石鉛鈍宿瘤之排蔽但發有疾徐耳來¶
問云一人驚之亦已多矣豈與族凡校耶此誠得之又¶
云先逹病不能公或公而不能甚力(文粹作病/其無力)今夫滔¶
滔者或辨之不至而茍善待之及揚聲延譽則鉗口結¶
舌大凡舉世之病也如鄙夫者直力不足耳亦懼招徠¶
<pb:KR4h0022_WYG_679-6b>¶
奔走為津為岐至有竊所愛者則寡矣又豈能廢事也¶
從古未逹者之望逹者何嘗不如是耶先師七十子所¶
擬豈敢當也三復戁然無言喻懐其他慕重續候㑹話¶
徳輿頓首¶
　　　請符載書　　　　　　　　李　巽¶
數月不面延企為勞夏首漸熱惟動履安勝巽弊屑推¶
遣昨者不揆薄劣輙上薦賢之書恩命拜足下太常寺¶
奉禮郎充南昌軍副使官告已到惟增感慶巽不任忻¶
<pb:KR4h0022_WYG_679-7a>¶
愜足下義髙徳茂文操(一作/藻)特秀棲遲衡茅之下籍甚¶
寰海之内信儒者之徽猷聖朝之公器而𤣥纁束帛偶¶
未至者蓋匡阜則邇符君甚逺巽謬臨此地間接清風¶
激揚多矣向非章疏上逹則麟足無由絆然奉常之拜¶
亦吾子他日九層之資也但以俯倅吾輩為執事者之¶
累幸當猥降允副夙誠冀即傾展差浣勤矣謹差押衙¶
任進朝奉侍官人馬馳狀進(一作/奉)迎¶
　　　謝李巽常侍書　　　　　　符　載¶
<pb:KR4h0022_WYG_679-7b>¶
某官任進朝至猥賜書札并官告衣服鞍馬等開緘之¶
後伏知常侍不以載懦劣無取飛章上聞䝉授太常寺¶
奉禮郎充南昌軍副使者此所謂天子厚澤下潤林泉¶
諸侯盛禮曲霑固陋斯惟腆薄何緣如是五内慙愧彷¶
徨失從某弱年不自揆妄植强操祖尚名節嘗以為靜¶
既砥礪以修道動即功徳以被世故棲遲不進垂二十¶
年雖跡在丘壑而心非長徃且山木之挺者憂良匠之¶
不來室女之容者憂士夫之不娶某雖孱愚材貌俱微¶
<pb:KR4h0022_WYG_679-8a>¶
實求知音為之投誠一昨候謁盛府禮數優貸降大人¶
之嚴重涵小生之濶畧顧問采色若有所注居未經時¶
榮命果來變枯槁為美粹易荷衣(一作/蕙)為簪組起締構¶
於平地生翼羽於雛鷇鴻漸之兆始於兹辰與夫尋常¶
感恩不同日而語也誠宜掩山扉别巖松扶策病憊祗¶
赴所職伏以歸山之日嘗於甘子堂中輙以私志上廣¶
(一作/塵)視聽嘗恐道有所未立學有所未周遭值引遇速¶
貽敗累實欲姑務斂退以備見聞况江西為藩鎮之雄¶
<pb:KR4h0022_WYG_679-8b>¶
常侍負伊咎之資署置賔佐四方傾耳或主客懸絶祗¶
取笑焉故嚮風斂手不敢上道又某童孺酷嗜山水建¶
中初與友生數人自岷蜀結心匡廬貽至甚病困無以¶
贍給偶獲一地蓬陋翳薈茍取便易未遑變合(一作/更)含¶
憤不快如病毒螫近者江州李使君以俸錢四萬為某¶
買山號三澗峯在二林之右孤巖絶壑匡廬之左壊褐¶
破袍(一作飢/懐渇袍)沛然滿篋方將面雲舉構草堂咏歌堯舜¶
綢繆松柏(一作/桂)報償昔年之志而去是有始而無卒有¶
<pb:KR4h0022_WYG_679-9a>¶
胷而無心必當為谿猿谷鳥側目相視豈止於林慙澗¶
恥而已哉伏惟閣下道極上才之美政布中和之化昭¶
昭徳禮攬接士庶凡在草木尚獲暢逹區區鄙素冀見¶
察納某幼小淪賤胄緒逶迤糟心服道年甫强仕比為¶
四海之諸侯屬意亦勤矣禮則甚厚實未隨之今常侍¶
不問賢否事出沉斷恩寵忽至門户有光銜涕感激不¶
知所措則自兹日至于沒地出於閣下門闌矣菲薄之¶
質已為閣下從事矣夫如是雖千里之外猶趨奉左右¶
<pb:KR4h0022_WYG_679-9b>¶
也伏計至公大人雅量如淵當見其遐逺樹名異日豈¶
以一召違命遂賜重乎鄙人時此敢存俯仰既乞守蓬¶
蓽未獲奔走其官告人馬輩謹並使還府乆處荒野詞¶
意疎蕪干犯尊嚴但增惶恐狂狷幸甚幸甚¶
　　　再請書　　　　　　　　　李　巽¶
使至奉覽來疏何乃華其詞潔其志未酬所獻壹至於¶
是區區之意竊有所未然足下之所然也夫洪鐘遇扣¶
大小必應良劍赴剸泥玉一切知已許與有類於斯細¶
<pb:KR4h0022_WYG_679-10a>¶
詳足下之旨徒仰矯榮命俯稽誠禮其所難者但慮側¶
猿鳥之目咽澗泉之溜何嘗以阻鄙夫之誠為念辱衆¶
君子之望為意乎且足下之守儒行也亦嘗聞尼父以¶
司冦為汙已俾升堂者細百里而不宰乎然丈夫立身¶
之本正在執徳義樹功業而已今足下徳義已著而功¶
業未樹其在忽歲月而貪疎曠時至而不行也以足下¶
才徳之美僕素髙山仰之豈不能薦足下於朝立可觀¶
之地矯翼霄漢躍鱗清流以成雅志哉意之所趣輙有¶
<pb:KR4h0022_WYG_679-10b>¶
所在方今聖主聰明春秋鼎盛百王術内六合掌中而¶
近郊跋扈尚或乖化夫主憂臣辱抑所忿憤故僕私心¶
期足下於逺圖大計耳謹當虚心假寐洒掃庭舘奉候¶
而已且今之惠然猶徃之見辱無屑意也屬簡書有畏¶
不果躬詣所居幸垂見悉¶
　　　答書　　　　　　　　　　符　載¶
今月二十一日謹遣家人楚山專奉狀伏計已逹任押¶
衙至猥賜書示并官告衣服等戴荷之至無任下情孟¶
<pb:KR4h0022_WYG_679-11a>¶
夏漸熱(云云/)即日某侍奉外䝉恩常侍開長者之懐以¶
國士見遇拔自蓬蓽署職拜官手疏纒綿出於濬發古¶
人云屈於不知已而伸於知己今常侍知我實獲死所¶
捧讀之次涕激肝心假如時命不偶溘死朝露平生志¶
氣已無所恨若齒髮猶壯前途未失即立(二字/疑)之忿庶¶
幾賢逹故前啓求息山林更自磨礪報荅之分正在此¶
矣伏惟曲賜鑒察免貽聽瑩幸甚幸甚其官告衣服鞍¶
馬等欲留告身為與職名相聨欲留白衣又與公服同¶
<pb:KR4h0022_WYG_679-11b>¶
對捨一取一竊未合度謹令並却附上伏惟委曲鑒照¶
下情懇望¶
　　　第三書　　　　　　　　　李　巽¶
再馳狀皆損還答承抗跡未降虚懐猶鬱足下有器業¶
可以資時松筠之質有異蒲柳然白駒驟過良時易晩¶
昔夫子從政亦不待韋編三絶况僕虚薄忝承朝寄懼¶
於覆壓寤寐良賢實冀推明道徳俾助薄劣故延仰之¶
誠有加常旨敢更誠請所望虚副幸甚諸已再具故不¶
<pb:KR4h0022_WYG_679-12a>¶
煩云謹差散將葉公著敬候并官告衣服僕馬等延首¶
北睇以得為榮惟垂昭省不宣李巽重簡¶
　　　答書　　　　　　　　　　符　載¶
專使孟温朝至再䝉示及招誘誨喻激切倍劇前書之¶
賜議者云得地千里不如一士閣下以泰山之髙就蟻¶
蛭之卑損折威重一至於此是何節士義夫之不投心¶
服體是何藩臣方伯之不師謙降禮是何澆風弊俗之¶
不易邪蹈正是何奸臣賊子之不悛暴畏義君子動氣¶
<pb:KR4h0022_WYG_679-12b>¶
小人抃手熙熙相賀如見中古如載之不肖猶夫人也¶
常侍之引遇也如是况今有賢於載者乎是知劇辛趙¶
徃鄒衍齊來抑有以也夫丈夫處世誠宜種道徳樹勲¶
績頺年急節慨如不及然才短而好進者敗謀人而不¶
審己者危三尺童子明詳斯㫖伏覽書示閣下又許與¶
過以逺圖伏計俯示鄙人實恐孤負聰明視聽失所以¶
鉛刀為重器以散木為良材反覆思量益用慚惕是以¶
前後懃懇少求退息欲磨鈍使利拂昏冀明蹄涔之内¶
<pb:KR4h0022_WYG_679-13a>¶
灌㵼涓滴料新營山居松桂未盈尺圬墁未快乾即閣¶
下已在鳳池矣此不揆懦劣敢希提擕助君治國禆補¶
萬一若素尚飽滿耳某昧於機要識且迂疎敢恃深知¶
累竭肺腑儻允遂鄙志從容林壑野人之誠也敢不歡¶
愉以受賜或固使愚陋周旋幕府諸侯之禮也敢不恭¶
敬以俟命此進退之分繫於主不繫於客也意有䖍切¶
不覺費詞伏惟再垂覽察幸甚幸甚¶
　　　寄南海王尚書書¶
<pb:KR4h0022_WYG_679-13b>¶
尚書以雄才盛業作鎮南服紆精誠之處(疑/)答天子之¶
寄百越乂清幕士燦然甚善甚善公昔典九江載在匡¶
廬被以淳仁扇以清風中林逋客安樂無横至於敞南¶
軒之勝開北樓之讌纒綿罇斚操觚發詠者可勝言哉¶
爾後榮遷亞尹承江陵之歡好超拜容府展襄陽之慶¶
荷違奉尊嚴不十數年伏以英姿奮登雲霄光華富貴¶
烜赫當世(某/)今藏遁山丘作老書生江湖重阻禮數間¶
絶尚書或眇不寘慮即小子旦暮敢不馳心於旌㦸耶¶
<pb:KR4h0022_WYG_679-14a>¶
一昨徑理扁舟逺離潯陽不畏道路時伸賀禮屬船隘¶
熱劇飲食江水度廬陵百餘里防䕶無術痁疾動作藥¶
物荒乏鄰於委踣以今月十八日逹南康使醫工診視¶
了未蠲愈自揣氣力不任支持遂祈戎使君致健步持¶
短書并備舊文緘結敬獻閣下運動不偶嬰此疾瘵志¶
意莫申端緒未展然不獲覩節旄之重挹政化之光仰¶
首嚮風愁惋盈膺伏計宣逹聰明悉善下賢幸甚幸甚¶
三月中馮翊嚴謩至山居道楊秀才衡擕挈口累歸心¶
<pb:KR4h0022_WYG_679-14b>¶
大府此人氣性岐嶷有縱横之才未遭知己乆見堙壓¶
加以蹖(一作/舛)駮聲音不振如鴛雛鎩翮瞻雲興歎况曩¶
昔承歡厚薄齊同一旦流離棲身失圖北逰不可立家¶
無路伏惟尚書大厦𢎞厰能不以蓋覆為意乎伏枕陳¶
露兢惶展轉不宣某再拜¶
　　　答澤潞王尚書書¶
某有舊故為南康郡太守今年夏五月徃逰其門至冬¶
十月歸山下遂於江州盧使君處伏奉書問并覩押衙¶
<pb:KR4h0022_WYG_679-15a>¶
盧從史所留示委曲重詞異禮一何特逹捧讀慙恐若¶
無憑依伏惟尚書忠厚淳粹發於大造靈姿傑立長材¶
卓然以社稷為生死以勲庸為倚任義感生於慷慨聞¶
望歸於徳禮屬思宏邁逺蹤前人由是天子以山東之¶
利兵廣土授之使長於諸侯蓋有以也夫翊王公之美¶
者莫如賢贊策畫之利者莫如才延納優劣不啻十(一/作)¶
(千/)百如某者一蓬蓽士也癡緩樸訥無可採擇性嗜閒¶
退不求聲利頃在山林中飲泉斸藥保養性命時運不¶
<pb:KR4h0022_WYG_679-15b>¶
適即覽閱六籍或持竿釣魚以此竟歲人世機事視之¶
懵然不悟髙明横加鄙夫手疏襟素不師文字是所謂¶
嘗蘇草(一作/蒿蘇)而掇蘭蕙簸礫石而揀瓌璧欲自隗始為¶
天下士君子之先伏知異日截犬戎壹宇宙拯民戴主¶
在此志也念兹菲薄無用禆補况且多病形憊氣衰不¶
任策使實貽敗累未獲趨拜謝恩鈴閣又南歸日晩酬¶
答稽疎瞻望旌麾惶灼無次古人有感一言重一顧期¶
於隕越請報國士即小子平生之㫖豈無是耶伏惟開¶
<pb:KR4h0022_WYG_679-16a>¶
懐察納不記疵恡幸甚幸甚不宣某再拜¶
　　　寄贈于尚書書¶
朱校書至猥辱書問并示孟處士碑篆端由捧讀彌日¶
忭躍無次夫旌善人採遺美蓋有位君子之所行志豈¶
伊薄劣敢議發揮言輕賜重益用惶駭又於朱校書處¶
恭覩製作約數十篇髙格侔山嶽迅勢擬波濤邁氣薄¶
雲霄逺思躡鴛鴻當世翰墨都無此手臟腑怳怳至今¶
悸動斯可謂煥乎文章也一昨奉辭伐罪統貔虎之師¶
<pb:KR4h0022_WYG_679-16b>¶
沉謀偉畧洞入神鬼以鎮則有制以戰則有威巍巍赫¶
赫聲振寰海斯可謂盛乎武事也文武吉甫佐天子贊¶
襄使姦臣賊子無萌芽於禍亂者我尚書之謂矣小人¶
君子咸知幸甚某一凡夫也棲遁匡廬垂二十年讀書¶
不及於竪儒把筆纔過於常談冺冺人世鄰乎强仕斯¶
亦不足畏也然徒有愚妄之意愛大名慕大節懸芳竹¶
帛為千古榮懃懃懇懇正為此耳小子聆閣下之事業¶
英姿豪韻迥如古人私心歡喜動作顛沛况前旨稠叠¶
<pb:KR4h0022_WYG_679-17a>¶
猥賜誘喻令一至峴首(一作/山)追賞風景(一作/光)小生何人¶
當此珍重誠宜奔走拜伏旌麾間識征南之儀觀揖當¶
陽之談話凝襟滯想從兹泄露屬入夏多病氣力衰羸¶
火雲始生道路且逺瞻仰尊重魂爽飄然若望溟海未¶
知濟涉如此誠激何緣上逹唯有簡牘可寄肺腸今故¶
特差祗舎人吕及自潯陽専徃奉狀塵獻鈴閣伏惟鑒¶
察愚朴不責狂瞽幸甚幸甚候問起居之禮謹俟異日¶
此無多談¶
<pb:KR4h0022_WYG_679-17b>¶
　　　與崔羣書　　　　　　　　韓　愈¶
自足下離東都凡兩度枉問尋承已逹宣州主人仁賢¶
同列皆君子雖抱覊旅之念亦且可以度日無入而不¶
自得樂天知命者固前修之所以禦外物者也况足下¶
度越此等百千輩豈以出處逺近累其靈臺耶宣州雖¶
稱清涼髙爽然皆大江之南風土不並以北將息之道¶
當先理其心心閒無事然後外患不入風氣所宜可以¶
審備小小者亦當自不至矣足下之賢雖在窮約猶能¶
<pb:KR4h0022_WYG_679-18a>¶
不改其樂况地至近官榮祿厚親愛盡在左右者耶所¶
以如此云云者以為足下賢者宜在上位託於幕府則¶
不為得其所是以及之乃相親重之道耳非所以待足¶
下者(集無/者字)也僕自少至今從事於徃還朋友間一十七¶
年矣日月不為不久所與交徃相識者千百人非不多¶
其相與如骨肉兄弟者亦宜(集作/且)不少或以事同或以¶
義取或慕其一善或以其乆故或初不甚知而與之已¶
宻其後無大惡因不復决捨或其人雖不皆入於善而¶
<pb:KR4h0022_WYG_679-18b>¶
於己已厚雖欲悔之亦不可得(三字集/作可乎)凡諸(一作/此)淺者¶
固不足道深者止如此至於心所仰服(集作/伏)考之言(集/作)¶
(百/)行而無瑕尤窺之閫奥而不見畛域明白淳粹輝光¶
日新者唯吾崔君一人僕愚陋無所知曉然聖人之書¶
無所不讀其精粗巨細出入明晦雖不盡識抑不可謂¶
不渉其流者也以此而推之以此而度之誠知足下出¶
羣拔萃無謂僕從何而得之也與足下情義寧須言而¶
後自明耶所以言者懼足下以為吾所與深者多不置¶
<pb:KR4h0022_WYG_679-19a>¶
白黑於胸中耳既謂能粗知足下而復懼足下之不我¶
知亦過也比亦有人說足下誠盡善盡美抑猶有可疑¶
者僕謂之曰何疑疑者曰君子當有所好惡好惡不可¶
不明如清河者人無賢愚無不說其善服其為人以是¶
而疑之耳僕應之曰鳳凰芝草賢愚皆以為美瑞青天¶
白日奴𨽻亦知其清明譬之於食物至於遐方異味則¶
有嗜者有不嗜者至於稻也粱也鱠(集作/膾)也肉也豈聞¶
有不嗜者哉疑者乃解解不解於吾崔君無所損益也¶
<pb:KR4h0022_WYG_679-19b>¶
自古賢者少不肖者多自省事以(集作/已)來又見賢者恒¶
不遇不賢者比肩青紫賢者恒無以自存不賢者志滿¶
氣得賢者雖得卑位則旋而死不賢者或至眉夀不知¶
造物者意竟如何無乃所好惡與人異心哉又不知無¶
乃都不省記任其死生夀夭耶未可知也人固有薄卿¶
相之官千乗之位而甘陋巷菜羮者同是人也猶有好¶
惡如此之異者况天之與人當必異其所好惡無疑也¶
合於天而乖於人何害况又時有兼得者耶崔君無怠¶
<pb:KR4h0022_WYG_679-20a>¶
崔君無怠(杭蜀集本並作崔/君崔君無怠無怠)僕無以自全活者從一官¶
於此轉困窮甚思自放於伊潁之(集作/水)上當亦終得之¶
近者尤衰憊左車第二牙無故摇動脫去目視昏花尋¶
常間便不分人顔色兩鬂半白頭髮五分亦白其一鬚¶
亦有一莖兩莖白者僕家不幸諸父諸兄皆康强早世¶
如僕者又可以圖於乆長哉以此怱怱思與足下相見¶
一道其懐小兒女滿眼前(六字集作/兒女滿前)不能顧念足下何¶
由得歸北來僕不樂江南官滿便終老嵩山下足下可¶
<pb:KR4h0022_WYG_679-20b>¶
相就僕不可去矣珍重自愛慎飲食少思慮唯此之望¶
愈再拜¶
　　文章上¶
　　　與李那書　　　　　　　　徐　陵¶
籍甚清徽常懐虚眷山川緬邈河渭像於經星顧望風¶
流長安逺於期日青要(一作葽詩四月秀葽漢書禮樂/志蘴草葽皆草也淮南子青女)¶
(降霜疑/用此章)戒節白露為霜君子惟宜福履多愈雍容廊廟¶
獻納便繁(一作/蕃)留使催書駐馬成檄車騎將軍賔客盈¶
<pb:KR4h0022_WYG_679-21a>¶
座丞相長史瞻對有勞脫惠箋繒慰其翹想吾栖遲茂¶
陵之下卧病漳水之濱廹以崦嵫難為砭藥平生壯意¶
竊愛篇章忽覿髙文載懐勞佇此後殷儀同至止王人¶
授館用阻班荆常在公筵敬祈名作獲殷公所借陪駕¶
纔南入重陽閤(一作/閣)詩及荆州大乗寺宜陽石像碑四¶
首鏗鏘並奏能驚趙鞅之魂輝煥相華時瞬安豐之眼¶
山澤晻靄松竹參差若見三嵕之峯依然四皓之廟甘¶
泉鹵簿盡(一作/備)在清文扶風輦路悉陳華簡昔魏武虚¶
<pb:KR4h0022_WYG_679-21b>¶
悵韓王故臺自古文人皆為詞賦未有登兹舊閣歎兹¶
幽宫標句清新發言哀斷豈止悲聞帝瑟泣望羊碑一¶
詠歌梁之言便掩盈懐之淚至如披文相質意致縱横¶
才壯風雲義深淵海方今二乗斯悟同免化誠(疑作/城)六¶
道知歸皆踰大(一作/火)宅宜陽(縣/名)之作特㑹幽衿所覩黄¶
絹之詞彌懐白雲之頌但恨賒逺(二字一作/耆閣逺嶽)擅特髙峯¶
開上羅浮康公懸溜不獲銘兹雅頌耀彼幽巖循環(疑/缺)¶
(二/字)用忘飢渇握之不置恒如趙璧翫之不足同於玉枕¶
<pb:KR4h0022_WYG_679-22a>¶
京師長者好事才人爭造蓬門請觀髙製軒車滿路如¶
看太學之碑街巷相填無異華隂之市但豐城兩劒尚¶
不阻來韓子雙環必希皆見莫不以好龍無别木鴈可¶
嗤載望瓊瑶因乏行李金風已勁玉質宜調書不盡言¶
但聞爻繫徐陵頓首¶
　　　答書　　　　　　　　　　李　那¶
繁霜應管能響豐山之鐘𤣥雲觸石又動流泉之奏矧¶
伊物候且或㝠符况乃衿期相忘道術楚齊風馬吳㑹¶
<pb:KR4h0022_WYG_679-22b>¶
浮雲行李無因音塵不嗣殷御正銜命來歸嘉言累禮¶
江南橘茂薊北桑枯隂慘陽舒行止多福足下泰山竹¶
箭浙水明珠海内風流江南獨步扶風計吏議折祥禽¶
平陵李㢘辦詶文約况復麗藻星鋪雕文錦縟風雲景¶
物義盡緣情經綸憲章辭殫表奏久以京師紙貴天下¶
家藏調移齊右之音韻改河西之俗豈直揚雲藻翰獨¶
留千金嗣宗文雅唯傳好事僕世傳經術才謝劉歆家¶
有賜書學匪班嗣弱年有意頻愛雕蟲歲月三餘無忘¶
<pb:KR4h0022_WYG_679-23a>¶
肄業户牖之間時安筆硯嚬眉難巧學步非工恒經枚¶
孺之譏屢被陳思之誚羞逢仲子類居山之鼓琴屢見¶
子將同本初之車服不謂殷侯虚談成價遂同布鼓輕¶
嚮雷門燕石空雕終慙比徳楚軍雖拂實愧棲桐豈若¶
邯郸舉袖唯聞變曲協律飛塵必應不顧是以日南寳¶
貝遥望歸秦合浦文犀更希還漢芳春行獻鸎其鳴矣¶
懸豫章之床置長安之驛厚築墻垣思逢鄭僑之聘工¶
歌周頌佇奏延陵之樂書繒有復道意無伸李那頓首¶
<pb:KR4h0022_WYG_679-23b>¶
　　　答李顒之書　　　　　　　徐　陵¶
近謬枉清音無申窮眷忽辱來告文製兼美君山西盛¶
族素挺風流河北辭林(一作/人)本所嗟賞子桓虚座寧不¶
敬期伯喈倒屣固以相屬一日復其草土思弊衣裾披¶
素清顔但覺形穢公輔之量不負髙名王佐之才信表¶
天骨孺子之榻雖其可懸仲康之車彌軫恒眷孤子皆¶
緣素乏叨簉皇華今日形容無闗天壤殘光炯炯慮在¶
昏明餘息綿綿待盡鐘漏安可以樹揚名士遊處盛賔¶
<pb:KR4h0022_WYG_679-24a>¶
來喻泰髙如為善謔文艷質寡何似上林華而不實將¶
同桂樹但忘年之欵昔有張裴(一作/華)鄰國之交非無嬰¶
札儻哀駘可恱甕盎非疑方願投衿庶比傾蓋頃陳陽¶
之疾歲月增深羊祜之痾秋冬彌劇且年光遒盡觸面¶
崩心扶力含毫諸不申具孤子徐陵頓首白¶
　　　上隋髙祖革文華書　　　　李　諤¶
臣聞古先哲王之化民也必變其視聽防其嗜慾塞其¶
邪放之心導(一作/示)以淳和之路五教六行為訓民(北史/作人)¶
<pb:KR4h0022_WYG_679-24b>¶
之本詩書禮易為道義之門故能家復孝慈人知禮讓¶
正俗訓風莫大於此其有上書獻賦制誄鐫銘皆以褒¶
徳序賢明勲證理茍非懲勸義不徒然降及後代風教¶
漸薄(一作/落)魏之三祖更向文詞忽君人之大道好雕蟲¶
之小藝下民(一作/之)從上有同影響争(一作/競)騁文華遂成¶
風俗江左齊梁其弊彌甚貴賤賢愚唯務吟詠遂復遺¶
理存異尋虚逐微競一韻之竒争一字之巧連篇累牘¶
不出月露之形積案盈箱唯是風雲之狀世俗以此相¶
<pb:KR4h0022_WYG_679-25a>¶
髙朝廷據兹取(一作/擢)士祿利之路既開愛向之情愈篤¶
於是閭里童昏貴逰總丱未窺六甲先製五言至如羲¶
皇舜禹之典伊傅周孔之說不復闗心何曾入耳以傲¶
誕為清虚以緣情為勲業(一作/績)指儒素為古拙用詞賦¶
為君子故文筆日繁其政日亂良由棄大聖之軌模構¶
無用以為用也捐本逐末流遍天(一作/華)壤逓相師祖乆¶
而逾(一作/愈)扇及皇(一作/大)隋受命聖道聿興屏黜輕浮(北/史)¶
(作浮/詞)遏止華偽自非懐經抱質志道依仁不得引預縉¶
<pb:KR4h0022_WYG_679-25b>¶
紳參厠纓冕開皇四年普詔天下公私文翰並宜實錄¶
其年九月泗州刺史司馬幼之文表華豔付所司治(北/史)¶
(作/推)罪自是公卿大臣咸知正路(北史/作道)莫不鑽仰墳素棄¶
絶華綺擇先王之令典行大道於兹世如聞外州逺縣¶
仍踵弊風選吏舉人未遵典則宗族稱孝鄉里歸仁學¶
必典謨交不茍合則擯落私門不加收齒其學不稽古¶
逐俗隨時作輕薄之篇章結朋黨而求譽則選充吏軄¶
舉送天朝蓋由縣令刺史未行風教猶挾私情不存公¶
<pb:KR4h0022_WYG_679-26a>¶
道臣既忝憲司軄當紏察若聞風即效恐挂網者多請¶
勒有司普加搜訪有如此者具狀送臺¶
　　一作皆隋書本傳¶
　¶
　¶
　¶
　¶
　¶
<pb:KR4h0022_WYG_679-26b>¶
　¶
　¶
　¶
　¶
　¶
　¶
　¶
　文苑英華巻六百七十九¶
