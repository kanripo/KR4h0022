# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:06.920636
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷八百四十三
<pb:KR4h0022_WYG_843-1a>¶
欽定四庫全書¶
　文苑英華巻八百四十三　宋　李昉等　編¶
　誄二¶
　　隋新城郡東曹掾蕭平仲誄一首¶
　　平城縣正陳子幹誄一首¶
　　徳先生誄一首¶
　　衡州刺史東平吕君誄一首¶
　　虞鶴鳴誄一首¶
<pb:KR4h0022_WYG_843-1b>¶
　　　隋新城郡東曹掾蕭平仲誄　陳子良¶
蕭平仲字某蘭陵人也梁文皇帝之𤣥孫鄱陽王之曽¶
孫也鄱陽嗣王之孫定襄侯之第五子也𣲖清瀾扵天¶
潢分喬枝扵若木君降生昴宿挺質珪璋孝友温恭仁¶
慈亮直其形曲而雅其神俊而明耽思羣書研精衆藝¶
盡人間之能事極天下之竒才江淮貴逰獨稱領袖故¶
可以坐覿羔鴈俯拾朱紫至如南山為志不能北靣事¶
人詩書自娯耻與絳灌等列洎有陳失馭西遷扵隋而¶
<pb:KR4h0022_WYG_843-2a>¶
兄弟十人白眉斯在棠棣之詠事等姜肱君子義之髙¶
其行也屬皇期有道咸序縉紳乃拜吏部貟外郎東宫學¶
士冀州司法參軍禮部員外郎新城郡東曹掾從班列¶
也君莅政能官咸熈庶績所在遺愛置言成範至如纓¶
紱之士草莱之客莫不聆嘉聲而雲萃飡徳音而風趨¶
李膺曩號楷模王商昔稱賢智方之蔑如也適應入踐¶
常伯超補台司如何靈祇殱我明哲春秋五十有五大¶
業九年二月十五日卒(一作/終)扵新城郡之官舍嗚呼哀¶
<pb:KR4h0022_WYG_843-2b>¶
哉余與夫子頗有親連少敦莫逆既同覉旅彌篤綢繆¶
非無陸機之書(一作/詩)尚有鍾儀之操誰謂吉士奄逐隙¶
駒嗟乎盛年何晩(一作/時)促之如此也嗚呼哀哉昔之絶¶
絃軫歎聞笛傷心余雖謝古人寧不悽慟是知身歿名¶
存實由著述况復故人景行何能泯之敢以聞見乃作¶
誄曰¶
嗚呼哀哉粤若髙祖大造惟梁徳侔五帝道冠百王赤¶
眉作梗黄屋云亡有媯之後應運遐昌君之顯考耻為¶
<pb:KR4h0022_WYG_843-3a>¶
委質在行既髙居賔坦逸篤生夫子如披雲日儀形信¶
典聲名本實機神電舉雅調風生還同照乘有類連城¶
學逾班固才冠劉楨金湯失險天猒有陳幸逄隋徳預¶
沭堯民青盖西度紫氣東淪依依去楚悽悽入秦梁亳¶
之郊忽傾風樹結廬狎鳥穿池慿霧兄弟十人義聲咸¶
布爰降綸紱特預銓衡龍樓振藻司冦馳名俄居郎署¶
昇朝擅羙含香趨奏事禮承祀抑抑威儀彬彬文史涪¶
水既臨郪城是靣視民如傷事心惟戰周震善政潘岳¶
<pb:KR4h0022_WYG_843-3b>¶
能官企彼前哲顧巳非難余之室人君之從妹加以篤¶
欵頗䝉提誨銘之在心沒齒唯佩契濶闗隴連翩冀代¶
余任主簿眉山之川亟㑹琴臺兼遇名賢花朝月夜置¶
酒題篇近之新城暫申累日謂君積善永保元吉不言¶
别後忽嬰斯疾如何清暉奄辭蘭室嗚呼哀哉承諱驚¶
惶聞䘮慟泣前悲未盡後哀仍集白馬不追素車安及¶
悲人世兮太促歎死生兮異路𤣥壤冥兮難窮黄泉寂¶
兮易暮客位空而聚塵書臺掩而生蠧嗟古人兮神交¶
<pb:KR4h0022_WYG_843-4a>¶
念徃哲兮虚通淚有竭兮心尚感聲有止而哀無窮宿¶
草衰兮凝秋露白楊慘兮生悲風痛逰魂兮安在徒釃¶
酒兮招空嗚呼哀哉¶
　　　平城縣正陳子幹誄¶
昔聞子路雄烈赴難如歸先軫忠貞雖死無悔故能貽¶
芳塵扵後世狥(一作/殉)節義扵遐年况乎勇嗣前修功深¶
曩代者豈可使身名頓滅典籍無聞悲夫余弟少府則¶
其人也弟名子幹字元楨梁右將軍信義太守之孫陳¶
<pb:KR4h0022_WYG_843-4b>¶
晉安王府諮議呉平侯之第三子也惟元楨禀質純和¶
天挺聰俊生知孝悌早擅雄才屬金陵亂離王室版蕩¶
人倫東䘮禮樂西歸洎扵一門同遷㶚岸是則開皇九¶
年之四月也家君有鍾儀之操懐敬仲之心遂屏跡杜¶
門茹憂成疾忽悲風樹痛深陟岵其時余年十九爾始¶
八嵗伶仃辛苦實廹饑寒青門乏種𤓰之田白社無容¶
身之地一溢(一作/釡)之米巳索一瓢之飲屢空日夕相悲¶
分填溝壑賴余以少遵庭訓夙禀家風曽覽五經頗窺¶
<pb:KR4h0022_WYG_843-5a>¶
三史追孔融之令範慕張楷之髙蹤長安主人儀同郝¶
朔要余入室仍寄廡下遂慕西河縉紳公子負笈雲萃¶
藉此束修方濟餬口幸以爾㓜不好弄長實庶㡬因兹¶
入學以勤以苦諒非性分何能成立隋齊王英禮賢待¶
士沛獻非儔召入平臺悦其篆𨽻仍題銀牓取埓仲將¶
足稱妙絶見羙當世隴西李巨仁才華任俠(一作/使)與余¶
(疑/)宿素欽其俊乂因妻以女非厥人品孰能致之及爾¶
委質周行䇿名吏部公卿籍甚士類(一作/友)趨風俄而詔¶
<pb:KR4h0022_WYG_843-5b>¶
授并州平城縣正是乃深閑簿領妙達治方藴冰蘗而¶
不渝顧松筠而無改屬隋運將謝盗賊公行太上皇于¶
時留守并州龍潜汾水所管州縣咸聽指麾專揔兵機¶
式遏冦虐元楨素便弓劒立性雄昭屢剪兇渠頻䝉榮¶
賞凡有草竊咸資决勝以大業十二年八月有賊帥郭¶
六郎(一無/郎字)將兵三千人来侵縣境元楨受命率徒數百¶
獨飛輕騎手斬十人賊見威雄莫不披靡忽遭流矢斃¶
扵陣中春秋三十有一鳴呼哀哉嗟爾輕生奮不顧命¶
<pb:KR4h0022_WYG_843-6a>¶
在天胡忍殱我哲人方冀龜文以諧豹變如何馬革遂¶
裹師元嗚呼哀哉爾從官東西死生契濶與余一别已¶
逾二紀徃聞非命實用痛心媿鶺鴒之在原悲棠棣之¶
先落惜哉同氣冥漠何之嗚呼哀哉余以貞觀六年二¶
月十日夜扵相如縣夢見爾靈仍於夢中共馳哀慟乃¶
涕流扵枕悲不自勝嗟乎門祚不昌鍾此衰薄既乏子¶
姪終鮮兄弟顧影煢獨實切肝腸是知結草酬㤙魏顆¶
之功無爽出魂屢請蔣濟之子非虚雖生死之或殊諒¶
<pb:KR4h0022_WYG_843-6b>¶
鬼神之有識不任感愴追誄友扵式紀遺塵庶同潘岳¶
敢詢前典而為誄云¶
猗歟我祖承舜之緒爰從嬀汭下居潁汝鳳飛于齊輝¶
映于許宛彼長陵離江而舉攀手桂林篤生翹楚淮海¶
䘮亂闗河播遷忽傾庭䕃痛結昊天惟我兄弟泣血連¶
翩余雖弱冠爾尚童年立錐無地窺竈無煙余稟家風¶
世敦經史式崇儒教俄而成市衣食是資殷憂備履爾¶
因修學遂能克已孝敬有裕才華難擬言行無擇自此¶
<pb:KR4h0022_WYG_843-7a>¶
揚名偏工篆𨽻獨擅嘉聲爰參選部乃任平城金科是¶
執玉律逾明尤便弓劒本慕忠貞皇上龍潜居汾之汭¶
兵權攸揔諸侯是制郭六匈渠稱兵齊衛元楨受律奮¶
威投袂躍馬星奔抽戈電逝斬將搴旗罕當鋒鋭忽中¶
飛鏑在陣而斃嗚呼哀哉人亡勇敵衆疾英竒况逄亂¶
世功無所施在位非重居名極卑不登廟食虚死何為¶
凡百君子各慎爾儀獨埋𤣥壤誰其賞知空令親友遥¶
哭路岐無復蒲簡惟餘墨池露團宿草風響松枝山花¶
<pb:KR4h0022_WYG_843-7b>¶
開落隴月盈虧一朝非命千秋永離嗚呼哀哉余扵縣¶
府春宵獨寐忽覿爾靈夢中相值執手嗚咽其(疑作/共)傷¶
憔悴語未及終儵如電駟實感我心窹乃驚悸恍焉如¶
失伏枕流淚曽聞賁父魯侯命志亦承揚賛宋䇿云記¶
矧伊義勇取埓無愧非余所述誰當在意興言逺感發¶
増情思援翰冩心式旌遺事嗟爾義夫英聲不墜嗚呼¶
哀哉¶
　　　徳先生誄　　　　　　　　李　華¶
<pb:KR4h0022_WYG_843-8a>¶
或問曰徳先生者奚氏余曰南陽張姓有畧其名維之¶
其字也或曰與古誰倫可造七十子乎余曰七十子或¶
賢或恒人方扵賢原憲(文粹/作思)宓不齊其比也或曰大哉¶
余曰七十子親聖人之道者也七十子得聖人彊畛之¶
際維之得聖人衣冠之潤向使獲親聖人則鱗差耕雍¶
也或曰何咎而瞽余曰聖賢偕時故春秋之亂冉耕惡¶
疾左丘明卜商皆瞽聖如夫子失司冦饑扵陳蔡忠如¶
萇𢎞明(文粹無/此字)謀尊王室而戮死君子道消故仁賢窮¶
<pb:KR4h0022_WYG_843-8b>¶
維之隣道昌黎韓極(文粹/作拯)亦以徳聞與維之同病不幸¶
二子不以病為僉不䘮中明者也或曰夫如是得無誄¶
之余誄之曰神胡病後之人而奪先生噫嘻哀夫(文粹/有人)¶
(字/)徳甫余將疇兄¶
　　　故衡州刺史東平吕君誄　　桞宗元¶
維唐元和六年八月日衡州刺史東平吕君卒爰用十¶
月二十四日槀葬扵江陵之野嗚呼君有智勇孝仁惟¶
其能可用康天下惟其志可用經百世不克而死世亦¶
<pb:KR4h0022_WYG_843-9a>¶
無由知焉君由道州以陟為衡州君之卒二州之人哭¶
者逾月湖南人重社飲酒是月上戊不酒去樂㑹哭扵¶
神所而歸余居永州在二州中間其哀聲交扵北南舟¶
船之下上必&KR0561;&KR0561;然盖嘗聞于古而覩扵今也君之志¶
與能不施扵生人知之者又不過十人世徒讀君之文¶
章歌君之理行不知二者之扵君之(獨本/作其)末也嗚呼君¶
之文章冝端扵百世今其存者非君之極言也獨其詞¶
耳君之理行冝及扵天下今其聞者非君之盡力也獨¶
<pb:KR4h0022_WYG_843-9b>¶
其跡耳萬不試而一出焉猶為當世甚(獨本/作所)重若使幸¶
得出其什二三則巍然為偉人與世無窮其可涯也君¶
所居官為第三品冝得謚扵太常余懼州刺史(二字集/作史)¶
之逸其辭也私為之誄以志其行其詞曰麟死魯郊其¶
靈不施濯濯夫子胡潔其儀冠仁服義干櫓詩書忠貞¶
繼佩智勇承綦(獨本/作基)跨騰商周堯舜是師道不勝禍天¶
固余欺鬼神齊(集作/不)怒妖孽咸疑何付之徳而奪其時¶
嗚呼哀哉命姓惟膐(集作/吕)勤唐以力輔寧萬邦受祚(集/作)¶
<pb:KR4h0022_WYG_843-10a>¶
(胙/)爾國維師元聖周以降徳世征五侯伊祖之則嗣濟¶
厥武前書是式至扵化光爰耀其特春秋之元儒者咸¶
惑君逹其道卓焉(集作/然)孔直聖人有心由我而得敷施¶
變化動而不克推理惟功舒文以翼宣扵事業與古同¶
極道不苟用資仕乃揚進扵禮司奮藻含章决科聮中¶
休聞用張署讐百氏錯綜逾光超都諫列屢皁其囊帝¶
殊爾能人服其智戎悔厥禍欵邊求侍咸(集作/盛)選邦良¶
難乎始使君登御史賛命承事風動海壖皇威以致來¶
<pb:KR4h0022_WYG_843-10b>¶
惣征賦甲兹郎吏制用經邦時推重器諸臣之復周官¶
匪易漢課牋奏鮮云能備君自他曹載出其伎(集作/扵技)筆¶
削自任羣儒(蜀本/作倫)莫(集作/革)議正郎司刑邦憲為貳逖侫¶
肅邪(栁州本作/糺逖侫肅)謟諛其畏(八字集注作紏逖/伊肅邪諛其畏)遷理扵道¶
(集作/道民)服民(一作/民服)休嘉思踈若昵惕邇如遐實閉其閤而¶
撫扵家載其愉樂申以舞歌賦無吏廹威不刑加浩然¶
順風從令無譁絲(集作/繇)蠶外邑我蠒盈車雜耕鄰邦我¶
黍之華既字其畜亦藝其麻鼛鼓斯屏人喜則多始冨¶
<pb:KR4h0022_WYG_843-11a>¶
中教興良廢邪考績既成王用興嗟陟扵嶽濵言進其¶
律號呼南竭謳謡北溢欺吏悍民先聲如失逋租匿税¶
歸城自出兼并既息罷羸乃逸惟昔舉善盗奔扵隣今¶
我興仁化為齊人惟昔冨人或賑之粟今我厚生不竭¶
而足邦思其弼人戴惟父善胡召災仁胡罹咎俾民伊¶
怙而君不夀矯矯貪陵乃康乃茂嗚呼哀哉廪不餘糧¶
(集作/食)藏不積帛内厚族婣外賙賔客恒是懸罄逮茲易¶
簀僮無凶服葬非舊陌嗚呼哀哉君昔與余講徳討儒¶
<pb:KR4h0022_WYG_843-11b>¶
時中之奥希聖為徒志存致君笑詠唐虞揭茲日月以¶
耀凡(集作/羣)愚疑生所怪怒起特殊齒舌嗷嗷雷動風驅¶
良辰不偶卒與禍俱直道莫試嘉言罔敷佐王(集作/王佐)之¶
器窮以郡符秩在三品冝謚王都諸生羣吏尚擁良圖¶
故友咨懐累行陳謩是旌是告永永不渝嗚呼哀哉¶
　　　虞鶴鳴誄¶
維某年月日前進士虞九臯字鶴鳴終扵長安親仁里¶
既克𦵏扵髙陽原二三友生皆至扵墓哀其行之不昭¶
<pb:KR4h0022_WYG_843-12a>¶
扵世追列遺懿求諸后土申薦嘉名實曰恭甫乃作誄¶
曰¶
昔(集作/呉)虞之分爰宅上陽其後優㳺在越為鄉延詡輔¶
漢恢定封疆東徙之賢時惟仲翔曰預曰喜在晉克彰¶
義篤斯久(集作/文)有苾其芳秘書多能垂耀扵唐洎扵漢¶
陽世徳以昌(君先父終/沔州刺史)毗賛尚父休徽用揚惟我先君¶
並時翺翔洽主記室蔚其耀(蜀本/作輝)光實契伯仲永永不¶
忘漢陽元子實紹其羙傳習儒(集作/餘)風彪炳文史克恭¶
<pb:KR4h0022_WYG_843-12b>¶
以孝惟禮是履譽洽扵鄉論為秀士百郡之選叢扵京¶
師昧沒騰藉乘凌蔽欺生之始至則奮其儀退然(集作/黙)¶
以謙人悦而隨名卿是挈先進咸推方出羣類振耀扵¶
時禍丁舅氏漂淪海沂捧訃號呼匐匍増悲䘮有㓜主¶
禮或多違孰徇扵名而不是思投袂就道乗艱若夷竭¶
誠䘮具申敬裳帷萬里来復祗祔扵墓遽不凌節儉而¶
有度由其温恭守以貞固行道咨嗟觀禮興慕復從鄉¶
賦煥發其華克不再舉聞扵邦家倚閭千里歡咏斯多¶
<pb:KR4h0022_WYG_843-13a>¶
婣族盈門載笑且歌君之不淑名立忘阻(蜀本/作沮)慶歸其¶
鄉身終逆旅生死已間夀觴方舉賀書在途委骨歸土¶
哀歡易地弔客交戸神胡不仁降此大苦嗚呼哀哉惟¶
昔夏首覊貫相親通家修好講道為隣既冠扵阼思致¶
其身升扵司徒及爾繼年交歡二紀莫間斯言愉乎其¶
和確爾其堅更為砥礪咸去韋弦今則遽已吾其缺然¶
嗚呼哀哉誄行謀謚惟古之道生而無位沒有其號惟¶
是友生徘徊顧悼爰用壹惠幽明是告温温其恭惟徳¶
<pb:KR4h0022_WYG_843-13b>¶
之經先民有言(集作/)今也是旌嗚呼恭甫欽哉嘉名¶
　¶
　¶
　¶
　¶
　¶
　¶
　文苑英華巻八百四十三¶
