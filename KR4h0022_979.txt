# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:13.895444
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷九百八十
<pb:KR4h0022_WYG_979-1a>¶
欽定四庫全書¶
　文苑英華巻九百八十　　宋　李昉等　編¶
　交舊三¶
　　祭劉評事兄文一首　　祭劉左丞文一首¶
　　祭友人張五兄文一首¶
　　祭亡友揚州功曹蕭公文一首¶
　　祭董大使文一首　　　祭李中丞文一首¶
　　祭嚴尚書文一首　　　祭李相公文一首¶
<pb:KR4h0022_WYG_979-1b>¶
　　祭李侍郎文一首　　　祭員郎中文一首¶
　　祭衢州李司士文一首　祭裴尚書文一首¶
　　　祭劉評事兄文　　　　　　李　華¶
維乾元二年嵗次己亥六月乙未朔三日丁酉趙郡李¶
華祭于劉三兄之靈惟兄髙韻曠度㧞於時倫德契中¶
和道符深仁泉明其照情性其文踈近無二心冥則親¶
雅敦名教素逺權利夷險一節通塞一致有時不適與¶
道偕醉跡(一作/事)随沉浮量混同異白雲何逺清風自至¶
<pb:KR4h0022_WYG_979-2a>¶
人或知兄王佐之器豈人無福而兄夭年浙東幕庭䘮¶
此一賢識與不識辛酸泫然秦失五羖舂不相杵清標¶
髙志行乃動主繄我夫子列在中士軄無所統談笑而¶
已居室言善感於千里綿江越湖掩涕相視追懐晨夜¶
(一作/&KR0494;辰)道則同謀定交梁國周旋两都更相黙喜吾道不¶
孤契濶艱難誰榮誰枯良願再諧握手東吳覊旅情倍¶
天倫豈殊去嵗季冬將膺使檄累辱來召陵江掛席持¶
酒&KR0172;酣憂懐頓釋携手終日晤言竟夕無食不均無衣¶
<pb:KR4h0022_WYG_979-2b>¶
不易題序申餞情深義激贈言綢繆寵我行役渉泗而¶
還遽焉遘厲猶復垂念尺書相繼將慶有瘳俄哀永逝¶
萎我盛徳天故(擬作/胡)不惠嗚呼痛哉華江濵憔悴風濕¶
所侵疾不果問䘮不果臨無由執紼從茲破琴異鄉之¶
慟於此何心不言少别便爲古今嗚呼痛哉光烈幕府¶
親兄重兄恩深撫孤義感平生臨吊盡哀行路涕零躬¶
䕶䘮事推以信誠古風復存今見哀榮嗚呼痛哉孀妻¶
晝哭弱子縗絰蕭蕭旅塋空對江月想像逰處心呼鬱¶
<pb:KR4h0022_WYG_979-3a>¶
結羽毛相依忍此凋缺寢門之悲悽㫁吳越蘇門朗嘯¶
於此長絶泣戒將命徃申微醊此如不祭祗益酸咽兄¶
性與道合栖心福庭故於是奠不列葷腥願垂惠照以¶
濟幽靈值佛開法長爲弟兄素心惟此敢告冥冥尚饗¶
　　　祭劉左丞文　　　　　　　前　人¶
維年月日左補闕趙郡李華謹奉清酌微奠祭于故國¶
子祭酒劉十六兄之靈痛矣夫時方刑措誼傅長沙運¶
丁中興衍廢于家命與道乖末如之何先師微言行已¶
<pb:KR4h0022_WYG_979-3b>¶
堙塞續儒濟徳俾世為則專門繼起人用不惑季孟叔¶
仲並華于國文傾遷固理破楊墨濁斯渾清曲莫容直¶
孤玉沉韻髙鴻墜翼疇昔之年逆虜悖天帝命西平董¶
戎于闗上宰姦回蔽眀怙權阻以監撫海内飜然督哥¶
舒將盍不速轅(一作哥舒督/將盍速東轅)　兄在西陲飛章上言喻¶
引古今易亡為存時憚姦邪不聞帝閽文武房公慷慨¶
獨論迎吠狺狺竟寢斯文華沗諫官亦嘗披肝千里同¶
氣寤寐永歎請受(一作/授)監収(一作/帥)請(一作/用)鎮豐安乞固¶
<pb:KR4h0022_WYG_979-4a>¶
上黨乞備太原心竭犬馬亊屈羣頑哥舒表華掌記轅¶
門明明仁兄紹介三軍舉族在此懼為福(疑/)原竟廹方¶
寸孤天負恩聖朝孝理未忍行戮爰詔三司伏念哀鞫¶
綱脱(一作/釋)烏鳥恩開桎梏實賴仁人再春枯木房公介¶
然明華於朝兄志提挈出泥登霄言于宰司大啓學徒¶
陳沈洎華可備師儒堂堂昌言光我囚拘楮中不行何¶
日忘諸功曹垂侍恩比天倫手足是比榮枯一人友愛¶
惟深憐眷益親難阨流離存亡永分兾逰門閫以慰酸¶
<pb:KR4h0022_WYG_979-4b>¶
辛誰謂凋落今惟二人嗚呼哀哉弟參邦憲兄鎮海夷¶
誰云存殁共彼有期謂天無親胡與善違孺子攀&KR0197;逺¶
奉裳帷季氏呼天割我四支平生故人横涕交頥寄窆¶
空原時迨(一作/追)興師官尊地偏禮不成儀回望舊邦素¶
車遲遲潯陽地古舉目悽悲執紼流慟誰堪此時余生¶
易感况已衰羸泣薦潢汙䰟兮臨之尚饗¶
　　　祭亡友張五兄文　　　　　前　人¶
維永泰二年嵗次丙午正月某朔日趙郡李華謹遣從¶
<pb:KR4h0022_WYG_979-5a>¶
姪詹事府丞廉以茶乳蔬果之奠敬祭于亡友張兄博¶
士之靈嗚呼痛哉先生之終人倫不幸况乎小子最飽¶
道風何悲如之先生以道為貴以徳為富以樂天知命¶
為夀則非其道而貴者賤也非其徳而富者貧也不樂¶
天不知命而夀者夭也然先王道貴徳富加以樂天知¶
命之夀固無恨矣所痛者仁而無後天道何以為善與¶
神理何以為正直滔滔江水此慟何窮嗚呼哀哉華殘¶
年衰病足不履地撫&KR0574;而哭欲徃無由千里申奠不任¶
<pb:KR4h0022_WYG_979-5b>¶
酸咽仁兄先生俯監悲懐尚饗¶
　　　祭亡友揚州功曹蕭公文　　　前　人¶
維乾元三年二月十日孤子趙郡(一無此/二字)李華以清酌¶
之奠祭于故亡友揚州功曹蘭陵蕭公之靈嗚呼茂挺¶
平生相知情體如一歳月之别俄成古今天乎䘮予此¶
痛何極華釁罸深重艱棘所鍾殊方永慕觸目&KR0197;裂孤¶
窮易感况哭故人以足下才惟挺生名盖天下道孤命¶
屈淪阨終身避亂全㓗忠也冒危遷祔孝也有王佐之才¶
<pb:KR4h0022_WYG_979-6a>¶
先師之訓而殁于道路何負於天乎痛哉華疇昔之嵗¶
幸忝周旋足下不棄愚劣一言契合古稱管鮑今則蕭¶
李有過必規無文不講知名當世實賴若人循環徃復¶
何日㤀此華等(一作/而况)泣血千里羈旅相依聞其(一作/此)一¶
哀心骨皆斷夫痛之至者言不能宣是欲寄辭祗益填¶
塞茂挺茂挺君其降靈尚饗　　一作皆唐文粹¶
　　　祭董大使文　　　　　　　崔祐甫¶
維寳應元年嵗次壬寅月日祭于隴西董府君之靈曰¶
<pb:KR4h0022_WYG_979-6b>¶
秋日凄凄百卉具腓城寺無主人焉適歸矧蓄廕庥之¶
望飜遇死䘮之威弔随慶集事與心違良知與主昨是¶
今非嗚呼哀哉追惟曩嵗永豐之逰清川倚棹廣路停¶
輈道路契濶燕言綢繆倐焉陳迹曽不少留幾成海變¶
何啻星周勁翮翺翔上陵蒼蒼俯憐燕雀畏逼藩牆議¶
以銜羽將貽稻粱望國酸(疑作/駿)奔初念楮中之惠及門¶
問故俄増掛劔之傷嗚呼哀哉干旐棨㦸撤而不見繐¶
䝉户而風悲葦逺庭而靈(疑作/露)泣邦人輟舂殱良何速¶
<pb:KR4h0022_WYG_979-7a>¶
属吏霑襟于河從禄永無像於形儀庻有憑於軌躅羞¶
匏葉而為薦比隻雞而可續嗚呼哀哉尚饗¶
　　　為吏部李侍郎&KR0021;蘇州李中丞文¶
　　　　　　　　　　　　　　　獨孤及¶
年月日某官某乙謹以清酌少牢之奠敬祭于故蘇州¶
刺史兼御史中丞贈吏部侍郎李公之靈嗚呼天以純¶
粹鍾美於公孝友慈惠公㢘貞直事君以忠臨節有勇¶
可以師表郷黨儀刑縉紳宜荷百禄乃朋三夀執司物¶
<pb:KR4h0022_WYG_979-7b>¶
化曽莫輔徳諸父不死公獨返真官不過八命年未逾¶
六十豈五藥乖養九藏失節以及此乎將脩短之域窮¶
逹之數止於是乎前期幽報如所修乎俯觀前生(集作/生前)¶
亦有恨乎昔公出入臺閣勤勞王事驅馳(集作/馳驅)使車周¶
旋天下克已奉軄一何正也姑蘇之役姦倖構難公秉¶
義勇誅其渠魁海冦圍逼勾吳震駭公帥羸師克剪太¶
敵竒謀生於死地貞節見於孤城夫豈惡生誓無奪志¶
臨危致命一何壯也濯纓來朝祗若王命三府髙議方¶
<pb:KR4h0022_WYG_979-8a>¶
以黄散咨公天乎無知不從人欲旅櫬委於空舘妻孥¶
恨於逺道其來也駟馬朱幡其徃也孤轊丹旐天子興¶
悼台臣雨(集作/雪)泣情鍾我輩其(集作/哀)可旣乎綰等義惟¶
寮友季卿等属沗宗族歎愛如昨書札猶新伸眉未乆¶
(集作/幾)交臂或(集作/忽)失形骸留此䰟魄何之鳴琴潺湲恍¶
若在耳前路冥寞良逰無期靈之來兮歆此薄酌(集作/酹)¶
尚饗¶
　　　為元相公祭嚴尚書文　　　前　人¶
<pb:KR4h0022_WYG_979-8b>¶
年月朔日某官某乙謹以清酌少牢之奠敬祭于黄門¶
侍郎兼吏部尚書御史大夫嚴公之靈嗚呼天惟難(集/作)¶
(匪/)諶才不必夀冉牛(集作/耕)斯疾顔回知(集作/短)命吉㐫無¶
朕(集作/腓非)凡聖共惑惟公茂質見於芳年茵蠢九葩磊落¶
(集作/砢)千丈嘗戮力當代以智開物若發硎之刄决雲切¶
玉長安浩穰憲綱踈漏天子命公尹京執法能秉直道¶
以張皇綱(以智至皇綱三十七字集夲如此英/華止作以智開庻物以道張皇網)盗奔訟¶
清周月報政巴蜀亟擾上為旰食自公(集作/公之)攸徂亦既¶
<pb:KR4h0022_WYG_979-9a>¶
(集作/既亦)遄已昆夷授首卭僰歛化及位(集作/加)冡卿為天喉¶
舌謂當任極台鉉壽如岡陵青雲何攀白日忽暮嗟來¶
桑扈溘與化往孰云夫君而有斯阨芳叢(集作/叢蘭)春敗大壑¶
夜失非君興哀吾誰為慟昔公先中書以道銷讒勝不¶
踐衮軄公復筭屈短嵗卒無相印蒼生孤望前後同悲¶
曩子論交於予投分形接意敵聲應事感俱渉世故累¶
荷寵榮余忝台司公亦亞相大駕東狩卒(集作/䕶)陪属車¶
各負羈紲又同(集作/同扞)牧圉誠節見於多難交態彰於困¶
<pb:KR4h0022_WYG_979-9b>¶
䝉願言悉心共奬王室鎮蜀之後(集作/候)南北頗限猶易¶
前期未嗟少别别未艾也死生間之夙昔&KR0172;愛今返為¶
悲真宰何人夀夭誰司善而無報天豈余欺憶昨攸徃¶
火旗電輜今也來思白馬龍轜鯉書遂絶雞黍無期惜¶
無寳劔掛君松枝㫖酒一壺幽明此辭尚享¶
　　　為楊左丞祭李相公文　　　　前　人¶
年月日尚書左丞楊綰吏部侍郎王廷昌刑部侍郎魏¶
少逰工部侍郎徐浩謹以清酌少牢之奠敬祭于故相¶
<pb:KR4h0022_WYG_979-10a>¶
國李公之靈嗚呼宗祏儲祉降神生公禀天純懿為國¶
柱石負荷代業儀刑本枝九居邊(集作/專)城六處八座五¶
領憲府两登台司惟公㢘忠信是務惟寛厚清净是守¶
危言獻可未嘗脂韋取容直躬而行不為權幸改操三¶
已無愠一麾乃出其茂勲崇名遺芳餘事輝映䇿牘標¶
凖縉紳所涖之邦于今頌美若鄭人之思子産周人之¶
歌召伯謂公福如山阜夀登期頥為天子元老以弼成¶
庶政溘與化徃嗚呼曷歸何萬人之具瞻與天命之相¶
<pb:KR4h0022_WYG_979-10b>¶
違窺遺塵於䑓閣想見公之容徽嗟道申而夀短(集作/屈)¶
痛跡是而人非綰等恭承嘉惠昔嘗登門接後堂之&KR0172;¶
娛參東閣之討論謔浪在耳書札具存柰何少别忽間¶
九泉(集作/原)尚享¶
　　　為吏部楊侍郎祭李侍郎(集作/常侍)文¶
　　　　　　　　　　　　　　　前　人¶
年月某官某乙謹以清酌少牢之奠敬祭于故右散騎¶
常侍贈禮部尚書李公之靈嗚呼冲和(集作/粹)之氣生徳¶
<pb:KR4h0022_WYG_979-11a>¶
於公忠孝貞諒聦明宏逹卓犖特立英明虚受自司翰¶
持衡觀風執法周旋三閣出入十載能直其道而正其¶
身致命臨節仁而有勇造次顛沛義形於色莊敬發乎¶
談笑孝謹聞于(集作/乎)閨門若天祚明徳神與正直公宜¶
錫&KR0159;鍾夀俾大而昌于何官不至三事年不及六十積¶
徳無報為仁者惑焉今行及先逺將安宅兆嗟来桑扈¶
徃無返期追思平生夙昔&KR0172;好懇欵交臂之分勤拳(集/作)¶
(殷/勤)同心之言今則冥漠無非夣想非夫人之為慟而誰¶
<pb:KR4h0022_WYG_979-11b>¶
為慟不知神之所在彼乎此乎㫖酒一樽以為别乎(集/作)¶
(庶以/為别)尚饗¶
　　　為明州獨孤俊臣(集作/使君)祭員郎中文¶
　　　　　　　　　　　　　　　前　人¶
某月日某官某乙謹以觴豆之奠敬祭于故某部郎中¶
兼某州刺史員公之靈吳越&KR0317;嵗元元艱食帝咨四岳¶
分命于公以公克勤于邦克儉于家忠而能立剛亦不¶
吐出入䑓閣將十五載動合律度言為程式及兹剖符¶
<pb:KR4h0022_WYG_979-12a>¶
銜疾受命而慨然有表正東夏澄清江湖之心海隅蒼¶
生方仰(集作/望)公以大庇朝廷縉紳期公以上台而悠悠¶
蒼天屈公以下夀時既得(集作/須)而命不與致未窮而生¶
有涯嗚呼哀哉昔公繡衣持斧余忝接武於朝公負譴¶
投荒余亦左袵異域山川有間交情無極各随波流在¶
天一方險阻艱難亦既備嘗邂逅相遇荆蠻之郷惠而¶
好我何日能㤀浙右巨鎮甬東孤城風烟接壌(集作/相接)弔¶
伐同盟未及前驅莫申微誠遽聞沉痼(集作/荷)忽間死生¶
<pb:KR4h0022_WYG_979-12b>¶
九原誰歸萬事長徃夙昔&KR0172;愛無非夣想舟逰壑走吾¶
將安仰隻雞之薦靈兮來(集作/歆)饗¶
　　　祭衢州李司士文　　　　　前　人¶
年月朔日前華隂縣尉獨孤及謹以清酌庻羞之奠敬¶
祭于衢州司士參軍李君之靈惟君砥節勵行抱粹含¶
純剛亦不吐直而能温筮仕誠立安卑道存宜錫難老¶
亦髙其門如(集作/柰)何盛徳廹此短晨追惟夙昔修好於¶
君託以良援申之婚姻勸我以義敦我以仁各狥薄宦¶
<pb:KR4h0022_WYG_979-13a>¶
俱期致身頃復離别幾為胡秦契濶乖阻艱難苦辛君¶
恨靡盬陳力甌閩余集于(集作/茶)蓼零丁海濵弔恤何深¶
舊好惟勤(集作/殷)贈言如昨尺素猶新倐忽長徃吾誰與¶
親常日音徽平生懿文今則已矣長為古人憐君不知¶
哭君不聞瀝酒墳草洒淚隴雲庶因薄奠髣髴精神尚¶
饗¶
　　　為華隂李太守祭裴尚書文　前　人¶
年月日華隂郡守李某謹以清酌少牢(集作/庻羞)之奠敬祭¶
<pb:KR4h0022_WYG_979-13b>¶
于故禮部尚書河東裴公之靈嗚呼元精純粹生徳于¶
公峻極降祉真明在躬濯纓登朝事君以忠出入三閣¶
周旋两宫褰帷井陘推轂盧龍喉舌是寄令(集作/淑)聞斯¶
崇鯤背垂天鴻毛順風亦既左官時更困䝉夷險能一¶
(集作/齊)髙明有融三已無愠再命滋恭肇受方伯俄昇秩¶
宗將陳謨謀以佐時雍如何不弔降此鞠㐫珠履聲絶¶
蒼生望窮機返太素勲留區中(集作/景鍾)杳杳龍轜瞻言徂¶
東敬飾薄奠邀神昊穹靈顧來享髣髴聲(集作/音)容嗚呼¶
<pb:KR4h0022_WYG_979-14a>¶
哀哉尚饗¶
　¶
　¶
　¶
　¶
　¶
　¶
　¶
<pb:KR4h0022_WYG_979-14b>¶
　¶
　¶
　¶
　¶
　¶
　¶
　¶
　文苑英華巻九百八十¶
