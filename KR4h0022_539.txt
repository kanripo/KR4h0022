# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:53.742125
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷五百三十九
<pb:KR4h0022_WYG_539-1a>¶
欽定四庫全書¶
　文苑英華卷五百三十九　宋　李昉等　編¶
　畋獵門十七道¶
　　畋獵三品判一道　　　覆車罝罘判一道¶
　　金吾不辨夜判一道　　不饁獸於郊判一道¶
　　澤虞傷田苖判一道　　招虞人以弓不進判一道¶
　　中郎率家僮出畋判一道¶
　　仲夏百姓弋獵判一道　出畋毁耕者之瓶判一道¶
<pb:KR4h0022_WYG_539-1b>¶
　　用毒矢而射判一道　　金吾不供畋矢判一道¶
　　摶獸判一道　　　　　捕獸判一道¶
　　捕鳥䑕獲豹判一道　　採捕判一道¶
　　觀魚判一道　　　　　取魚判一道¶
　　　畋獵三品判¶
丙畋獵三品自稱有功所綂斷為强暴天物且違時禁¶
丙詣三司訴持法不中¶
　　　對¶
<pb:KR4h0022_WYG_539-2a>¶
大易立象以畋以漁明君順人有典有則用能遵彼蒐¶
狩奉于蒸嘗丙何人斯祗若王命弧矢之利未聞貫於¶
兩笠籩豆之宜遽見論於三品斷暴天物㡬於深文張¶
皇已功何逭自汰且因貳而濟刑可小懲欲一以窮禮¶
(一作/傳)云奚獲徒為薄訴豈不多慙¶
　　　覆車罝罘判¶
京兆申鄠杜間有覆車罝罘縣悉焚之百姓訴財失業¶
府責縣以貧人弊政縣訴云此並犯禁之具若不毁除¶
<pb:KR4h0022_WYG_539-2b>¶
是内人於䧟阱也¶
　　　對¶
惟聖開物以仁興化不麛不卵覃率土而知方以畋以¶
漁在王畿而愈(一作/逾)禁所以中綸式降野掲恒書雖鷹¶
隼之已飛猶罻羅之不入(一作/入澤)且政惟通變豈傷財以¶
害人作為網罟盖僃物而致用况今庶類蕃殖蒐田有¶
時祝遵殷后之辭俗卜文王之囿必也專司牝牡晋臣¶
有誡於虞箴如或不施林逵蜀土何妨於醸具俱焚見¶
<pb:KR4h0022_WYG_539-3a>¶
及罝罘若在於崑岡弊政攸加縣法誠傷於鄠杜伊府¶
之責允得其中¶
　　　金吾不辨夜判¶
金吾不辨夜草止者不慎左廵使舉劾訴云五月教茇¶
舍自有所由不伏¶
　　　對¶
國有振旅畋且順時將利武人之貞是明司馬之法惟¶
彼茇舍掌夜於軍噐械儼陳防困獸於奔北名號明立¶
<pb:KR4h0022_WYG_539-3b>¶
與衆人為司南指事既取於隨時應命亦同於影饗金¶
吾不辨舉劾謂何自為警夜之司寜分驅獸之命周亞¶
夫營細栁制敵宜遵李將軍過㶚亭宵行何禁左廵使¶
紏非其罪飜以抵尤草止者職司無他孰為不慎請從¶
夏卿之教無舉秋官之典¶
　　　不饁獸於郊判¶
得大畋所司不饁獸於郊御史詰之甲云將頒禽也¶
　　　對¶
<pb:KR4h0022_WYG_539-4a>¶
設彼大畋陳其盛禮車徒畢&KR0879;鐃皷皆作三發三刺無¶
差於進退大獸小獸爰及於公私既而獲耳之校未施¶
馳逆之儀方罷所司莅職舊典攸著何饁祭之云廢乃¶
頒禽而是先宗伯守官實虧於古制主吏問罪雅符於¶
通識以茲見詰理合無辭¶
　　　澤虞傷田苖判¶
乙為虞所司夏苖乙萊田表地或告有闕訴稱恐傷夏¶
苖仰正斷¶
<pb:KR4h0022_WYG_539-4b>¶
　　　對¶
乙為澤虞掌於原獸司其牝牡職在畋漁逄有司之夏¶
苖而猶秉於周禮至於萊田表地事屬農休驅豕迎猫¶
恐為稼害何得迷夏令之事行冬狩之儀翻罪守官之¶
人奚勸在公之吏或者有告訟則未孚虞人所陳辭皆¶
可據請從審允寜使厚誣¶
　　　招虞人以弓不進判¶
甲畋于郊招虞人以弓不進法司劾辭以守官¶
<pb:KR4h0022_WYG_539-5a>¶
　　　對¶
林麓藪澤以畋以漁農牧衡虞是糾是禁禮無變俗政¶
在守官甲獨于何不臧厥訓雖弦弧或進足以表㣲而¶
皮冠不懸無聞受(一作/爰)令法司順謏成徳舉以為非君¶
子正直待人韙之無怒可否之理居然易知¶
　　　中郎率家僮出畋判¶
中郎髙牟率家僮出畋晚歸滋水長因醉使酒呵止云¶
違勑出畋牟云今既斷酒豈宜帶酒忿競詣金吾¶
<pb:KR4h0022_WYG_539-5b>¶
　　　對¶
髙牟早承亭育夙效欵誠背牛加之絶壤奉鷹揚之峻¶
秩屬以葉下黃山草排丹浦歴非熊之舊徑徇逐兎之¶
荒遊既而獲已多乎言指霸陵之路日云暮矣果逄廷¶
(一作/醉)尉之呵類寛饒之發狂焉知去路同季布之飲酒¶
豈辨尊卑既蚌鷸而相持乃齊楚之俱失則獵雖有禁¶
文不繫於蕃官酒乃停沽限未拘於自飲若其因酒入¶
罪豈非釀具招刑以獵為違則是獻豜獲戾彼此俱無¶
<pb:KR4h0022_WYG_539-6a>¶
本罪論告皆失正途既詣金吾之司湏寘正條之典但¶
告雖不當狀匪搆虗不可從勑反科宜以不應寘罪待¶
知官䕃方定刑名¶
　　　仲夏百姓弋獵判¶
得鄭州刺史㢘範以仲夏月令百姓弋獵觀察使紏其¶
違令云為苖害¶
　　　對¶
網罟之設有自來矣掎角之用其可廢乎苟利人阜俗¶
<pb:KR4h0022_WYG_539-6b>¶
亦違令何咎㢘範滎叅建隼職列褰惟將布政以頒條¶
故違經而合道當仲夏之月畋以為苖居專城之尊徳¶
惟除害不麛不卵合取則於禮經以畋以漁盖䂓承於¶
易象且獸之暴物人何以堪俾肅肅兎罝不忘於詩義¶
芒芒禹跡克疆我甫田雖黎庶勞四體之勤而畎畆取¶
十千之嵗則原田膴膴不逄走險之遊稼穡芃芃豈雜¶
食華之地刺史為政諒在隨時觀察所䋲奚將勸善寘¶
之于理恐未通途¶
<pb:KR4h0022_WYG_539-7a>¶
　　　出畋毁耕者之瓶判¶
丁畋于渭表毁耕者之瓶詬丁及父為厲(一作/詈非)事¶
　　　對¶
眷彼獵徒情多禽獸之獲語茲農者心惟稼穡之勤鳴¶
鏑彎弧適騁麗龜之妙晨耕夕耒殊異非熊之師坐毁¶
重丘之瓶行取閉門之詬苟敗其噐宜徵陪償之資言¶
詈彼尊有虧耆耋之敬野人不敏於義何誅¶
　　　用毒矢而射判¶
<pb:KR4h0022_WYG_539-7b>¶
乙用毒矢而射迹人禁之云貴其必獲¶
　　　對¶
大獸小獸各有攸處敦弓潔矢隨利而行爰俾迹人職¶
斯厲禁用捨必由其令左右無乃失宜苟封毒而重傷¶
雖省括而何狩况今物遂蕃茂政和鍾律四靈雜製百¶
瑞同休彼何人斯虧我王化禁之可也多訴奚為¶
　　　金吾不供畋矢判¶
金吾申不供畋矢冬狩有闕¶
<pb:KR4h0022_WYG_539-8a>¶
　　　對¶
制國之用(一作/義)必嵗之杪量大小而用地審豐耗以視¶
年鳩化為鷹見草木之摇落豺既祭獸設罻羅而以漁¶
然後順時出遊因隙校獵俾虞人以入澤閲車徒而展¶
事昆蟲未蟄無以火田麛卵不傷動必討叛金吾申上¶
田矢不供職司其憂冬狩慮闕然寛則得衆敏則有功¶
合供雖則不供恐闕固應未闕若官曹立限送者違程¶
於理難容請從嚴斷¶
<pb:KR4h0022_WYG_539-8b>¶
　　　摶獸判¶
山有徒摶殺獸者請賞州之所不與使科州違式不伏¶
　　　對¶
賦受不同勇怯殊迹瞻彼徒摶罕能為之眷乎傷(一作/攝)¶
生吾所不與何者啓足貽訓嘗不愛於遺軀履尾有言¶
翻見矜於扼猛撫事雖殊愛已除橫誠則利人州司執¶
文切同膠柱使科違式所謂合宜¶
　　　捕獸判¶
<pb:KR4h0022_WYG_539-9a>¶
設穽獲取獸而誤陷人按罪不伏¶
　　　對¶
山有猛獸林木不伐擇肉而食已假喻於秦君在物為¶
患實有同於周處所以㝠氏張弧設其穽獲冀(疑/)蹊在¶
足李陵無憂於垂餌檻穽摇尾張衡絶言於摶翼人之¶
誤陷罪亦何加且啓塞從時古今明凖若鷹隼未擊設¶
者誠則匪彛如鴻鴈已飛陷人豈可有訟兩端斯按一¶
言可蔽¶
<pb:KR4h0022_WYG_539-9b>¶
　　　捕鳥䑕獲豹判¶
甲捕鳥䑕獲豹以為有異送官求賞所由科罪¶
　　　對¶
網罟結䋲見彼取禽之道雄雌共穴聞於導渭之山甲¶
雅志平生盤於是習利有攸往毎懐馳騁之娛適我願¶
兮仍持採捕之術既尋巒而討谷遂乗幽而歴險罻羅¶
未亘傍掩西嶺之巖霧雨潜栖并獲南山之獸然體君¶
子之變雖符彖象入虞人之羈盖無竒異瞻言賞典或¶
<pb:KR4h0022_WYG_539-10a>¶
恐難從乃眷刑科寜宜濫罰¶
　　　採捕判¶
甲採捕為業斷溪路之木不殊夜行者過乃推蹶科故¶
為罪訴云暗中不審¶
　　　對¶
為利殊途生人各業或豺已祭獸罻羅方設或獺未祭¶
魚津梁仍禁惟甲情閑採捕志樂畋遊即鹿于林渉﨑¶
嶇之險道將禽伐木橫結屈之荒途所以盡巢穴之羽¶
<pb:KR4h0022_WYG_539-10b>¶
毛窮棲宿之飛走竟嵗趨末彌年棄本相彼夜行不遑¶
宵處河傾左界捫暗樹以求溪月映前峯度幽溪而失¶
路倚行招譴推蹶貽災斷之者雖則不殊觸之者有同¶
非意不利攸往是妨行邁欲罪故為良難與奪覽薄言¶
之訴援(一作/採)不審之詞法貴在寛庶從非濫¶
　　　觀魚判¶
同州刺史矢漁而觀之御史糾弹辭曰農隙以講事仰¶
處分¶
<pb:KR4h0022_WYG_539-11a>¶
　　　對¶
爰整車徒用陳蒐狩辨其貴賤習以威儀將七徳而聿¶
脩在三時而無害眷言刺史殊昧禮經在施政以庇人¶
無聞去獸苟徇情而畧地空見觀漁且魯隠如棠僖伯¶
稱諌有窮遊洛虞人獻箴從皂𨽻之賤司誠當失位輕¶
公候之重任實曰曠官理合緘言豈宜文過請從繡衣¶
之紏勿聽彤襜之辭¶
　　　取魚判¶
<pb:KR4h0022_WYG_539-11b>¶
有人取漁輕車重馬或告非法訴有古義¶
　　　對¶
彼何人斯漁以為事結廬逃境吟澤畔之風烟垂竿振¶
緍盡河邉之嵗月唑嚴陵之磯石芳餌長懸入尚父之¶
蟠溪游鱗或躍始虗徐以在藻亦沉浄以逺蓮臨川之¶
羨不忘入肆之求何逺殊野客之來獻匪曰猶賢類詩¶
人之遊梁方聞起訟或告非法未見其宜採川樵山實¶
庶人之攸利輕車重馬合古義其何傷¶
<pb:KR4h0022_WYG_539-12a>¶
　¶
　¶
　¶
　¶
　¶
　¶
　¶
　¶
<pb:KR4h0022_WYG_539-12b>¶
　¶
　¶
　¶
　¶
　¶
　¶
　¶
　文苑英華卷五百三十九¶
