# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:00.356941
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷七百二
<pb:KR4h0022_WYG_702-1a>¶
欽定四庫全書¶
　文苑英華卷七百二　　　宋　李昉等　編¶
　文集四¶
　　李公中集序一首¶
　　刑部侍郎孫文公集序一首¶
　　齊昭公崔府君集序一首¶
　　獨孤常州集序一首¶
　　禮部員外郎陶氏集序一首¶
<pb:KR4h0022_WYG_702-1b>¶
　　信州刺史劉府君集序一首¶
　　　趙郡李公(一作/華)中集序　　　獨孤及¶
志非言不形言非文不彰是三者相為用亦猶渉川者¶
假舟檝而後濟自典謨缺雅頌寢世(文粹/作王)道陵夷文教¶
(集作/亦)下衰故作者往往先文字後比興其風流蕩而不¶
返乃至有飾其詞而遺其意者則潤色愈工其實愈䘮¶
及其大壊也儷偶章句使枝對葉比以八病四聲為梏¶
拲拳拳守之如奉法令聞臯陶史克之作則呷然笑之¶
<pb:KR4h0022_WYG_702-2a>¶
天下雷同風馳(集作/驅)雲趨文不足言言不足志亦猶木¶
蘭為舟翠羽為檝翫之於陸而無渉川之用痛乎流俗¶
之惑人也乆(集作/舊)矣帝唐以文德敷乂(集作/祐)于下民被¶
王風俗稍丕變至則天太后時陳子昻以雅昜鄭學(集/作)¶
(園/)者浸而嚮方天寳中公與蘭陵蕭茂挺長樂賈㓜㡬¶
勃焉復起用三代文章律度當世(集作振中古之/風以𢎞文德)公之¶
作本乎王道大抵以五經為泉源抒情性以託諷然後¶
有歌詠美教化獻箴諌然後有賦頌懸權衡以辨天下¶
<pb:KR4h0022_WYG_702-2b>¶
公是然後有論議至若記叙編録銘鼎刻石之作必採¶
其行事以正褒貶非夫子之㫖不書故風雅之指歸刑¶
政之根本(集作/本根)忠孝之大倫皆見於詞然後中古之風¶
復形於今(集無此/十字)于時文士馳鶩颷扇波委二十年間¶
學者稍厭抑揚(集作/折揚)黄華而窺咸韶(集作/池)之音者什五¶
六識者謂之文章中興公實啓之公名華字遐叔趙郡¶
人安邑令府君第三子質直而和純固而明曠逹而有¶
節中行而能斷孝敬忠廉根於天機執親之䘮哀逹神¶
<pb:KR4h0022_WYG_702-3a>¶
明而(文粹/作其)任職釐務(集作/續)外若坦蕩而内持正性謙而¶
不犯(集作諌/不犯顔)見義乃勇舉善惟懼不及務去惡如復讐¶
與朋友交然諾著於天下其偉詞麗藻則和氣之餘也¶
學博而識有餘才多而體愈迅毎述作則筆端(集作/鋒)風¶
生聽者耳駭開元二十三年舉進士天寳二年舉博學¶
宏詞皆為科首由南和尉擢秘書省校書郎八年歴伊¶
闕尉當斯時唐興百三十餘年天下一家朝廷尚文夫¶
羿工乎中㣲拙於使人無己譽公才與時并故不近名¶
<pb:KR4h0022_WYG_702-3b>¶
而名彰時輩歸望如鱗羽之於虬鸞也十一年拜監察¶
御史㑹權臣竊政(集無/政字)柄貪猾當路公入司方書出按¶
二千石持斧所嚮列郡(集作/郡邑)為肅為姦黨所嫉不容於¶
御史府除右補闕禄山之難方命圯族者蔽天聰明勇¶
者不得奮明者不得謀公危行正詞獻納以誠累陳誅¶
兇渠完封疆之䇿閽犬迎吠故書留不下時繼太夫人¶
在鄴初潼關敗書聞或勸公走蜀詣行在所公曰奈方¶
寸何不若間行問安否然後輦母安輿而逃謀未果為¶
<pb:KR4h0022_WYG_702-4a>¶
盗所獲二京既復坐謫杭州司功叅軍太夫人棄敬養¶
公自傷悼以事君故踐危亂而不能安親既受汚非其¶
疾而貽親之憂及隨牒願終養而遭天不弔由是銜罔¶
極之痛者三故雖除䘮抱終身之戚焉謂志已虧(文粹/作厭)¶
息陳力之願焉因屏居江淮間(三字集/作江南)省躬遺名誓心¶
自絶無何詔復授左補闕又加尚書司封員外郎璽書¶
連徴公卿以下傾首延佇至止之日將以司言處公公¶
曰焉有隳節辱志者可以荷君之寵乎遂稱(集作/移)病請¶
<pb:KR4h0022_WYG_702-4b>¶
告故相國梁公峴之領選江南也表為從事加檢校吏¶
部郎中明年遇風痺徙家於楚州山陽縣(五字集作楚/州文粹作山)¶
(陽/)疾痛貧甚課子弟力農圃贍衣食(集作/服)雅好修無生¶
法以㝠寂思慮視爵禄形骸與遺土同唯吴楚之士君¶
子譔家傳修墓版及郡(集作/都)邑頌賢守宰功德者靡不¶
齎貨幣越江湖求文於公得請者以為子孫榮公遇勝¶
(集作/暇)日時復綴録以應其求過是而往不復著書素(素/字)¶
(集作/少時)所著者多散落人間自志學至校書郎己(文粹/作以)前¶
<pb:KR4h0022_WYG_702-5a>¶
八卷并常山公主誌文竇將軍神道碑崔河南生祠碑¶
禮部李侍郎碑安定三孝論哀舊遊詩韓㓜深避亂詩¶
序祭王端員外沈起居興宗裴員外騰文别元旦詩并¶
楊騎曹集序王常山碑並因亂失之(自志學至失之集/本無此八十六字)¶
(文粹/有之)名存而篇亡自監察御史已(集作/以)後迄至于今所¶
著述者公長男(集作/子)羔字宗叙編而集之斷自監察御¶
史巳前十卷號為前集其後二十卷頌賦詩碑表叙論¶
誌記讚祭文凡一百四十四(集作/三)篇為中集其中陳王¶
<pb:KR4h0022_WYG_702-5b>¶
業則無疆頌議世道則原卜論質文論主文而譎諌則¶
言醫含元殿賦敦禮教則哀節婦賦靈武二孝讃與外¶
孫女二孩書表賢逹盛德則元魯山碣房太尉頌德銘¶
(集作德/政碑)崔賔客集序平原張公頌梁國李公傅德先生¶
誄權著作墓表(集作/志)李夫人傳盧夫人頌一死一生之¶
間抒其交情則祭蕭功曹劉評事張博士文吟詠情性¶
逹於事變則詠古詩辨卿大夫族姓則盧監察神道碑¶
思舊則三賢論自叙則别相里造范倫序詮(集作/論)佛教¶
<pb:KR4h0022_WYG_702-6a>¶
心要而會(集作/合)其異同則南泉真禪師左溪郎禪師碑¶
其餘雖比興(集作/波瀾)萬變而未始不根於道德(集作/典謨)故覧¶
公之文知公之質不俟覿容貌聽詞氣而後覩其行(集/無)¶
(此五/字)若使(集作/假令)束帶立於史臣之位具備獻替(集無此/四字)¶
足以潤色王度正一代之訓典(集無此/六字)天而病之國(集/作)¶
(時/)不幸也(集作/歟)然遐叔身甚病而心甚壯文益贍而才¶
不竭則前路逸氣詎可度矣他日繼於此而作者當為¶
後集及常㳺公之藩也乆故録其述作之所以然著于¶
<pb:KR4h0022_WYG_702-6b>¶
篇(然遐叔至著于篇五十八字集本作公之病也甞以/斯文見託詒某書曰桓譚論揚雄當有身後名華亦)¶
(謂足下一桓譚也及於公才宜播其述作之羙明於後/人故拜命之辱而不讓今著其文德冠於篇首焉)¶
　　　字宗序(集作字/宗緒)¶
　　自應舉至及第五卷經亂離致失自南和尉至校¶
　　書郎三巻因亂離亦致失自校書郎至伊闕尉監¶
　　察御史十巻為中集在苕處自補闕至員外郎二¶
　　十巻正文具如此集其齊平陽誌銘在伊闕時集¶
　　中其常山公主誌文竇將軍神道碑洞𤣥生碑安¶
<pb:KR4h0022_WYG_702-7a>¶
　　定三孝論祭户部裴員外文崔河南生祠碑禮部¶
　　李侍郎碑哀舊遊詩韓㓜深避亂詩序楊騎曹集¶
　　序並遺失求不獲(自應舉以下集有此一/百四十字文粹無之)¶
　　自志學至失之一叚八十六字與篇末一百餘字¶
　　大槩相同或當時初草如此姑從英華兩存之文¶
　　粹集本則互有去取今注逐叚之下¶
　　　刑部侍郎贈右僕射孫文公集序¶
　　　　　　　　　　　　　　　顔真卿¶
<pb:KR4h0022_WYG_702-7b>¶
古之為文者所以導逹心志發揮性靈本乎詠歌中乎¶
雅頌帝容作而君臣動色王澤竭而風化不行政之興¶
衰實繋於此然而文勝質則綉其鞶帨而血流漂杵質¶
勝文則野於禮樂而木訥不華歴代相因莫能適中故¶
詩人之賦麗以則詞人之賦麗以滛此其效也漢魏巳¶
還雅道㣲缺梁陳斯降宫體聿興既馳騁於末流遂受¶
嗤於後學是以沈隱侯之論謝康樂也乃云靈均已來¶
此秘未(集作/未及)覩盧黄門之序陳拾遺也而云道䘮五百¶
<pb:KR4h0022_WYG_702-8a>¶
歳而得陳君若激昻頺波雖無害於過正權其中論不¶
亦傷於厚誣何則雅鄭在人理亂由俗桑間濮上胡為¶
乎綿古之時正始皇風奚獨乎凡今之代盖不然矣其¶
或斌斌彪炳郁郁相宣膺期運以挺生奄寰瀛而首出¶
者其唯僕射孫公乎公諱逖河南鞏人其先自樂安武¶
水寓于渉而徙(集作/從非)焉父嘉之以詞學登科官至宋州¶
司馬公風裁徴明天才傑出學窮百氏不好非聖之書¶
文統三變特深稽古之道故逸氣上濟而髙情四逹羗¶
<pb:KR4h0022_WYG_702-8b>¶
索隱乎渾元之始表獨立乎(集作/於)常均之外不其盛歟¶
年數歳即好屬文十五時相國齊公崔日用試土火爐¶
賦公雅思遒麗援翰立成齊公駭之約以忘年之契爾¶
後遂有大名故其試言也年未弱冠而三擅甲科吏部¶
侍郎王丘試竹簾賦降階約拜以殊禮待之相國燕公¶
張說覽其策而心醉其序事也則伯樂川記及諸碑記¶
(集作/誌)皆卓立千古傳於域中其為詩也必有逸韻佳對¶
冠絶當時布在人口其詞言也則宰相張九齡欲掎摭¶
<pb:KR4h0022_WYG_702-9a>¶
疵瑕沉吟乆之不能易一字公之除庻子也苑咸草詔¶
曰西掖掌綸朝推無對議者以為知言凡斯夥多庸可¶
悉數故燕國深賞公才俾與張九齡許景先韋述同遊¶
門庭命子均垍申(集作/施)伯仲之禮江夏李邕自陳州入¶
計繕寫其集齎以詣公託知已之分其為先逹所重也¶
如此公又雅有清鑒典考功時精覈進士雖權要不能¶
逼所奬擢者二十七人數年間宏詞判等入甲第(一無/此字)¶
者一十六人授校書郎者九人其餘咸著名當世已而¶
<pb:KR4h0022_WYG_702-9b>¶
多至顯官明年典舉亦如之故髙(集無/此字)第者必稱孫公¶
而己夫然信可謂人文之宗師國風之哲匠者矣公凡¶
所著詩歌賦序䇿問賛碑誌表䟽制誥不可勝紀遭二¶
朝之亂多有散落子宿絳成等夙奉過庭之訓咸以文¶
章知名同時䑓省乃(集作/仍)編次公文集為二十巻列之¶
於左庶乎好事者傳冩諷誦以垂乎無窮亦何必藏名¶
山而納石室也門生(文粹無/此二字)金紫光禄大夫檢校刑部¶
尚書上柱國魯郡開國公顔真卿昔觀光乎天府實荷¶
<pb:KR4h0022_WYG_702-10a>¶
公之奬擢見命為序豈究端倪時則永泰元年仲秋之¶
月也至若世系閥閱盖存諸别傳此不復云¶
　　　齊昭公崔府君集序　　　　崔祐甫¶
天以日月經緯為文地以丘陵川澤為文剛柔雜也其¶
施於人也鍾磬竽瑟文其樂九章三贄文其禮典謨詠¶
歌文其言國之大臣業叅政本發揮皇王之道必由於¶
文故虞有臯陶洎益稷以嘉言啓迪舜禹以降伊傅周¶
召訓命䇿誥並時而興秦之李斯著事而僻自兹厥後¶
<pb:KR4h0022_WYG_702-10b>¶
蜀丞相孔明有出師表晉司空茂先有鷦鷯賦皆輔臣¶
之文也財成陶冶於是見焉我族叔父齊昭公諱日用¶
佐命中朝光照千里玉山雲海逈然昭曠德宇道源深¶
入其極弱冠鄉貢進士擢第周歴䑓署振耀雄名𤣥宗¶
之在臨淄邸也公常遭逢於路先㡬洞鑒式瞻異表還¶
避(禮記/作辟)而拜契合雲龍及唐元夷内難叅謀輔翊天推¶
大寳事恊經綸入為將相變(疑作/爕)諧戡静道應元臣其¶
大才明識如是公薨五十載嗣孫起居舍人儒以文事¶
<pb:KR4h0022_WYG_702-11a>¶
主便蕃禁闥追懐前烈思有以發揚垂裕奉昭公之文¶
集以請焉伏覽碑頌誌論章表賛序凡五十餘首詩㡬¶
三百篇卓爾孤標氣髙調逺若雅琴度曲衆音無味則¶
我逺柤長岑濟北雕龍之美昭公能纉承矣公嗣子宗¶
學通古訓詞髙典冊才氣聲華邁時獨歩仕於開元中¶
為起居郎再為尚書禮部員外郎遷本司郎中時文國¶
禮十年三人終於右司郎中年位不充海内歎息儒即¶
右司之子有瓊瑩之質鸞鳯之章家國之寶也重名清¶
<pb:KR4h0022_WYG_702-11b>¶
貫三代於兹昭公之後其大矣祐甫先君左僕射與昭¶
公道藝敦睦故贈答詩云棣華襲韡蕚桂樹連芳根又¶
接閈共懐鉛齊生爼賁玉祐甫之生也後不及昭公之¶
當代儒曰叔父當代序故叙焉¶
　　　獨孤常州集序　　　　　李　舟(見獨/孤集)¶
傳曰物生而後有象象而後有滋滋而後有數數成而¶
文見矣始自天地終於草木不能無文也而况於人乎¶
且夫日月星辰天之文也丘陵川瀆地之文也羽毛彪¶
<pb:KR4h0022_WYG_702-12a>¶
炳鳥獸之文也華葉彩錯草木之文也天無文四時不¶
行矣地無文九州不别矣鳥獸草木之無文則混然而¶
無名而人不能用之矣人無文則禮無以辨其數樂無¶
以成其章有國者無以行其刑政立言者無以存其勸¶
誡文之時用大矣哉在人賢者得其大者禮樂刑政勸¶
誡是也不肖者得其細者或附㑹小説以立異端或言¶
逺(二字集作/雕斵成言)以禆對句或志近物而(集作/以)玩童心或順¶
庸聲以諧俚耳其甚者則矯誣盛德汙衊風教為蠱為¶
<pb:KR4h0022_WYG_702-12b>¶
盗(集作/蠧)為妖為孽噫文之弊有至是者可無痛乎天后¶
朝(集作/時)廣漢陳子昻獨泝潰波以趣清源自兹作者稍¶
稍而出先大夫嘗因講文謂小子曰吾友蘭陵蕭茂挺¶
趙郡李遐叔長樂賈㓜㡬洎所知河南獨孤至之皆憲¶
章六藝能探古人述作之㫖賈為𤣥宗廵蜀分命之詔¶
歴歴如西漢時文若使三賢繼司王言或載史筆則典¶
謨訓誥誓命之書可彷彿於將來矣嗚呼三公皆不處¶
此地而連蹇多故惟獨孤至常州刺史享年亦促豈天¶
<pb:KR4h0022_WYG_702-13a>¶
之未欲振斯文耶小子所不能知也已矣常州諱及有¶
遺文三百篇安定梁肅編為上下帙分二十巻作為後¶
序常州愛士而肅最為所重討論居多故其為文之意¶
肅能言之比葬博陵崔貽孫又為神道碑悉載行事而¶
痛其不登論道之位崔公剛而好直其詞不黨君子謂¶
之知言昔班孟堅美漢得人之盛曰文章則司馬遷相¶
如又曰劉向王褒以文章顯是則四君子者有漢之文¶
雄歟然而遷無鄉曲之譽虧大雅明哲保身之美(集作/義)¶
<pb:KR4h0022_WYG_702-13b>¶
相如薄於貞操有滌噐受金之累向無威儀遺文以繆¶
而身㡬不免褒多為歌頌當時議者以為滛靡不急其¶
他無聞焉大較詞人多陷輕躁否則愞狹迂僻於事放¶
弛其能蹈履中道可為物主者寡矣孰與常州發論措¶
詞皆王霸大畧孝悌之至逹於神明善於(集作/與)人交久¶
而敬之當官正色不畏強禦加之以仁恵愛物吏民敬¶
畏(集作/鄉)而文又如是乎其餘則三(集作/二是)君既言之矣今¶
亶録崔氏之作綴於篇末云爾¶
<pb:KR4h0022_WYG_702-14a>¶
　　　禮部員外郎陶氏集序　　　顧　况¶
樂殷上帝上帝臨下俾夫文星驚動民心二南六義在¶
乎章句安樂哀思在乎音響君子入其國觀其樂知其¶
教制氏(出漢/書)徒備乎鏗鏘此言之大傳稱不朽易曰尚¶
詞唐詞臣姓陶氏諱幹冀方思深之裔前漢青後漢謙¶
東晉侃至靖節貞白二先生生人表秀間朝有在方守¶
省署慶鍾於君開元十八年進士上第天寶文明載登¶
宏詞㧞萃兩科累陟太常博士禮部員外喉舌宻勿壇¶
<pb:KR4h0022_WYG_702-14b>¶
塲破的無發不中行在六經志在五言尤精賦序朝出¶
暮徧殷如奮鐸聲塞海隅凡諸溺音蔚公之容風山籟¶
静然華實光于苑圃綦毋著作潜王龍標昌齡則其勍¶
敵登公之門李膺之門也鮑馬二京兆中書謝舍人良¶
弼良輔侍御史李封殿中劉全誠名自公出名著公噐¶
神人所恠寧貴不名詳矣大抵文體十年一更有體病¶
而才贍有言紆而事直有文勝而理乖雅艶殊致雲和¶
之源杳以無窮折為萬𣲖嗣子問儒為法官捧先人之¶
<pb:KR4h0022_WYG_702-15a>¶
集霜露之疾將愬於吾綦母通問之世友撫事編次咨¶
於彛訓稽於故實是有冠篇之述乎哉¶
　　　信州刺史劉府君集序¶
上天文明以配我朝光照四海麗於百榖主文之臣如¶
太皥之於勾芒先甲之士也公姓劉氏名太真天寳中¶
與兄太冲登秀才之科蘭陵蕭茂挺目以丘門游夏官¶
踐御史左史尚書紫㣲郎秘書監工刑部三侍郎時謂¶
得人翕然趨義恐在其後君既聳善心親人色與人行¶
<pb:KR4h0022_WYG_702-15b>¶
加人言勝人在位者見君之如此物惡其上自然不容¶
君既施政春煦物雨濡物風動物惠歸物在位者又聞¶
君之如此主恩人望斯未之替竟免其官亮彼褊人不¶
徴細故必獲他咎竊名之黨自此而堅然則於是清響¶
不奮哮嘵有聲或以其言黷朝典賤子西嚮泣拜曰不¶
然日月有蝕五星有孛故能成天之紀唐堯之時亦有¶
纔豎故能成堯之大夫國有蠧如樹之有蝎不敢篾焉¶
役文之士懼禍之不暇朝夕度惕苟無深疵不敢言瑕¶
<pb:KR4h0022_WYG_702-16a>¶
春秋暮矣溫溫生疾竟終餘水之上君門深而不得覲¶
舊邇而不得歸明主方覺而君己歿有文集三十巻遊¶
名山而窺洞壑者畧舉竒峯紀勝境至於鬼恠不可紀¶
焉臨終賦詩意不忘本凡古人所詠山水遊仙田家之¶
什脫罻羅走思以自適其可得乎奄忽之辰以况從表¶
兄弟平生相愛手運遺札心存顧託家子諷構厥德不¶
忘前好得而叙之¶
　¶
<pb:KR4h0022_WYG_702-16b>¶
　¶
　¶
　¶
　¶
　¶
　¶
　¶
　文苑英華巻七百二¶
