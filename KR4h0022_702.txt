# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:00.403132
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷七百三
<pb:KR4h0022_WYG_702-1a>¶
欽定四庫全書¶
　文苑英華巻七百三　　　宋　李昉等　編¶
　文集五¶
　　右拾遺朱君集序一首¶
　　監察御史儲公集序一首¶
　　相公李公集序一首¶
　　秘書監包府君集序一首¶
　　常州刺史獨孤公集後序一首¶
<pb:KR4h0022_WYG_702-1b>¶
　　補闕李君前集序一首¶
　　崔處士集序一首¶
　　右僕射姚公集序一首¶
　　　右拾遺吳郡朱君集序　　　顧　况¶
因都國出麟角鳯喙為續斷之膠與本無異朱君能以¶
煙霞風景補綴藻繡符於自然山深月清中有猿嘯復¶
如新安江水文魚彩石歴歴可數其杳瓊翛颯若有人¶
衣薜荔而隱女蘿立意皆新可創離聲樂友之什情思¶
<pb:KR4h0022_WYG_702-2a>¶
最切雖有諌職心遊江湖謝病而來慕出塵之侣精好¶
涅槃維摩經愛人為善有志未就終於廣陵舟中識與¶
不識聆風嚮義相與興歎我主人延陵包君兵部李侍¶
郎禮部劉侍郎皆有託孤之舊子郁襲其先行敬事父¶
友泣捧遺文祈余冠序¶
　　　監察御史儲公集序(光羲/)¶
聖人賢人皆鍾運而生述聖賢之意亦鍾運盛衰矣開¶
元十四年嚴黄門知考功以魯國儲公進士髙第與崔¶
<pb:KR4h0022_WYG_702-2b>¶
國輔員外綦母潜著作同時其明年擢第常建少府王¶
龍標昌齡此數人皆當時之秀而侍御聲價隱隱轥轢¶
諸子其文篇賦論凡七十巻雖無雲雷之㑹意氣相感¶
而扶危拯(儲集/作急)病綽有賢逹之風㧞身虜庭竟陷危邦¶
士生不融可以言命然窺其鴻黄窈窕之學金石管磬¶
之聲如登瑶臺而進玉府靈篇&KR0201;宇景物寥映緑流翠¶
草佳木好鳥不足稱珍嗣息曰溶亦鳯毛駿骨恐墜先¶
志泝洄千里泣拜告余曰(集作/云)我先人與王右丞伯仲¶
<pb:KR4h0022_WYG_702-3a>¶
之歡也相國縉雲甞以序冠編次㑹縉雲之謫亡焉後¶
軰據文之士風流不接故小子獲忝操簡伏恐魂遊無¶
方&KR0339;責造次茫茫古道不見來者豈以龍戰害乎鹿鳴¶
(集作/門)齊竽競吹燕石争寳嗚呼薄遊之士未躋一峯己¶
代其峻登閬風者乃知其迤邐昏明掩豁將盡復通之¶
者其若是乎¶
　　　丞相鄴侯李泌文集序　　　梁　肅¶
唐興九世天子以人文化成天下王澤洽頌聲作洋洋¶
<pb:KR4h0022_WYG_702-3b>¶
焉與三代同風其輔相之臣曰鄴侯李公泌字長源用¶
比興之文行易簡之道賛事盛聖辨章品物踈通以盡¶
理閎麗而合雅舒巻之道必形於辭其偉矣夫予甞論¶
古者(集作/之)聰明睿智之君忠肅恭懿之臣叙六府三事¶
同八風七律莫不言之成文歌之成聲然後浹於人心¶
人心安以樂播於風俗風俗厚以順其有不由此者為¶
理則粗在音則煩粗之弊也悖(集作/朴)煩之甚也亂用其¶
道行其位者歴選百千不得十數嘻才難不其然乎開¶
<pb:KR4h0022_WYG_702-4a>¶
元中公七嵗見丞相始興張公九齡張駭其聰異授以¶
屬辭之要許以輔相之業洎始興末不六十載公果至¶
宰相封侯有文集二十巻其習嘉遯則有滄浪紫府之¶
詩其在王庭則有君臣賡載之歌或依隱以翫世或主¶
文以譎諌歩驟六義發揚時風觀其詞者有以見上之¶
任人始興之知人者己初太上當陽公以䖏士延登内¶
殿實敷黄老之訓至德初宣皇以元良受禪公則獻太¶
階頌昭纂堯之道睿文以廣平伐罪公則握中權之柄¶
<pb:KR4h0022_WYG_702-4b>¶
叅復夏之功大德不官既追五嶽之隱大用不噐終踐¶
代天之職方將熙庶工以成邦教載直筆以修唐書命¶
之不融凡百興歎既薨之來載皇上負扆之暇思索時¶
文徵公遺編藏諸御府於是公之文辭光大一門(四字/集作)¶
(大/光)近嵗(集作間/一嵗)肅以監察御史徴詣京師始得集録於¶
公子繁且以序述見託公之執友諌議大夫北平陽城¶
亦謂予曰鄴侯經邦緯俗之謨立言垂世之譽(集無此/六字)¶
獨善兼濟之畧藏在册牘載於碑表唯斯言不可以不¶
<pb:KR4h0022_WYG_702-5a>¶
傳於後甞謂肅曰(集無此/四字)吾子辭直盍存乎篇序既咏¶
嘆之不足因著其所以然貽諸好事者凡詩三百篇誌¶
表記(集作/頌)賛序議述又百有二十其五十篇缺獨著其¶
目云¶
　　　秘書監包府君集序¶
文章之道與政通矣世教之汚崇人風之薄厚與立言¶
立事者邪正臧否皆在焉故登髙能賦可以觀者與圖¶
事誦詩三百可以將命可與專對若子産入陳以文辭¶
<pb:KR4h0022_WYG_702-5b>¶
為功仲尼弟子用文學命科文學者或不偹德行德行¶
者或不兼政事於戲才全其難乎有唐故秘書監丹陽¶
公包氏諱佶字㓜正烈考集賢院學士大理司直贈秘¶
書監諱融實以文藻盛名揚於開元中洎公與兄起居¶
何又世其業競爽於天寳之後(二字集作/末其後)一動一静必¶
形於文辭由是議者稱為二包孝友之美聞於天下擬¶
諸孔門則何居(集作/得)德行公居政事而偕以文為主不¶
其偉歟諷諭其從政則執度行志率誠㑹理不苟簡晦¶
<pb:KR4h0022_WYG_702-6a>¶
昧以撓其守故其言體要而動有事功易稱君子之光¶
傳羙忠文之實公之謂也(集作/矣)¶
　　　常州刺史獨孤及集後序¶
大厯丁已嵗夏四月有唐文宗常州刺史獨孤公薨于¶
位秋九月既塟(集無此/五字)門下士(集作客/又作生)安定梁肅咨謀¶
先逹稽覽故志以公茂德映乎當世美化加乎百姓若¶
發揚秀氣磅礴古訓則在乎斯文斯文之盛不可以莫¶
之紀也於是綴其遺草三百篇為二十巻以示後嗣且¶
<pb:KR4h0022_WYG_702-6b>¶
(集作/乃)繫其辭曰夫大者天道其次人文在昔聖王以之¶
經緯百度臣下以之弼成五教德又下衰則怨刺形於¶
歌詠諷議彰乎史册故道德仁義非文不明禮樂刑政¶
非文不立文之興廢視世之治亂文之髙下視才之厚¶
薄唐興接前代澆醨之後承文章顛墜之運王風下扇¶
舊俗稍革(集作作/者迭起)不及百年文體反正其後時寢和溢¶
而文亦隨之天寳中作者數人頗節之以禮(集無其後/至以禮二)¶
(十三/字)洎公為之(集作/之為)於是(集作/則又)操道德為根本揔經籍¶
<pb:KR4h0022_WYG_702-7a>¶
(集作/禮樂)為冠帶以易之精義詩之雅興(集作/訓)春秋之褒貶¶
屬之於辭故其文寛而簡直而婉辨而不華博厚而髙¶
明論人無虚美比事為實録天下凛然復睹兩漢之遺¶
風善乎中書舍人崔公祐甫之言也曰常州之文以立¶
憲誡世褒賢遏惡為用故議論最長其或列于(集作/於)碑¶
頌流於詠謌峻如嵩華浩於(集作/盛如)江河若賛堯舜禹湯¶
之命為誥為典為謨為訓人皆許之而不吾試論道之¶
位宜而不陟誠(集作/哀)哉公諱及字至之秘書監府君之¶
<pb:KR4h0022_WYG_702-7b>¶
中(集作/第四)子道與之粹天授(集作/付)之德聰明博逹剛毅正¶
直中行獨復動静可則孝弟(集作/仁厚)積為文本文藝成乎¶
餘力凡(集作/其)立言必忠孝大倫王霸大畧權正大義古¶
今大體其中雖波騰雷動&KR0120;伏萬變而殊流㑹歸同志¶
於道故於賦逺遊頌嘯䑓見公放懐大觀超邁流俗於¶
仙掌凾谷二銘延陵論八陣圖記見公識探神化智(集/作)¶
(理/)合權道於議郊祀配天之禮吕諲盧奕之謚見公闡¶
明典訓綜覈名實若夫述聖道以揚儒風則陳留郡文¶
<pb:KR4h0022_WYG_702-8a>¶
宣王廟碑福州新學碑成功以旌善人則張平原頌李¶
常侍姚尚書嚴庶子緯給事頴叔墓銘(集作/誌)鄭氏孝行¶
記李睢陽楊懐州碑纂世德以貽後昆則先秘書監靈¶
表陳黄老之義於是有對䇿文演釋氏之奥於是有鏡¶
智禪師碑於論文變之損益於是有李遐叔集序稱物¶
狀以怡情性(集作稱物狀之/羙而暢其性情)於是有瑯琊溪述盧氏竹¶
亭記抒久要於存歿之間則祭賈尚書相里侍郎元郎¶
中(集作/員外)李叔子文其餘紀物叙事一篇一咏皆足以追¶
<pb:KR4h0022_WYG_702-8b>¶
蹤徃烈裁正狂簡噫天其以述作之柄授夫子乎不然¶
則吾黨安得遭遇乎斯文也初公視肅以友肅亦仰公¶
猶師毎申之話言必先德禮(集作/道德)而後文學且曰後世¶
雖有作者六籍其不可及已荀孟朴而少文屈宋華而¶
無根有以取正其賈生史遷班孟堅云爾吾子可以(集/作)¶
(唯子/可與)共學當視庶子成名(四字集作/當視斯文)肅(集作/鄙)承其言大¶
發䝉惑(集作用/發吾覆)今則巳矣知我者其誰哉遂衘涕為叙¶
俾來者於是(集作/有以)觀夫子之志若立身行道始終出䖏¶
<pb:KR4h0022_WYG_702-9a>¶
皆載昜銘之狀故不備之(集作/於)此篇¶
　　　補闕李君前集序¶
文之作上所以發揚道德正性命之紀次所以財成典¶
禮厚人倫之義又其次所以昭顯義類立天下之中三¶
代之後其流𣲖别炎漢制度以覇王道雜之故其文亦¶
二賈生馬遷劉向班固其文博厚出於王風者也枚叔¶
相如揚雄張衡其文雄富出於覇&KR0151;者也其後作者理¶
勝則文薄文勝則理消理消則言愈繁繁則(集作/斯)亂矣¶
<pb:KR4h0022_WYG_702-9b>¶
文薄則意愈巧巧則(集作/斯)弱矣故文本於道失道則博¶
(集/傳)作之以氣氣不足則餙之以辭盖道能兼氣氣能兼¶
辭不當則文斯敗矣唐有天下㡬二百載而文章三振¶
初則廣漢陳子昻以風雅革浮侈次則燕國張公說以¶
宏茂廣波瀾天寳已(集作/以)還則李員外蕭功曹賈常侍¶
獨孤常州比肩而出(集作/作)故其道益熾若乃其氣全其¶
辭辨(六字集作其/辭源辨博)馳騖古今之際髙歩天地之間則有¶
左補闕李君君名翰趙郡賛皇人也天姿朗秀率性聰¶
<pb:KR4h0022_WYG_702-10a>¶
逹博渉經籍其文尤工故其作叙治亂則明白坦蕩紓¶
餘(集作/徐)條暢端如貫珠之可觀也陳道義則游泳情性¶
探㣲豁冥渙乎春氷之將泮也廣勸戒則得失相維吉¶
凶相追焯乎元龜之在前也頌公羙則温直顯融恊于¶
大中穆如清風之中人也議者又謂君之才若崇山出¶
雲神禹導河觸石而彌六合隨山而注巨壑盖無物足¶
以導其氣而閱其行者也世所謂文章之雄捨君其(集/作)¶
(而/)誰歟弱冠進士登科觧褐補衛縣尉其後以奏(集作/書)¶
<pb:KR4h0022_WYG_702-10b>¶
記再叅淮南節度軍謀累遷大理司直天子聞其才召¶
拜左補闕俄加翰林學士夫士之䖏世用捨計(集作/□)乎¶
才進退牽乎時始君筮仕值蔽善者當路故屈於下位¶
(天寳末房公琯韋公陟薦公充史/官諌司之任當國者不聽乃已)中歳多難時方用武¶
故屈於外藩及夫入宣室而揮宸翰也方用人文以餙¶
王度則因疾罷免嘻昔之君子賢人運與事并得信其¶
志者稀(集作/寡)矣(集作/病)其餘屬雅道䘮缺黄鐘棄本(集作/毀棄)¶
若孟子撼坷士安多病亦何可勝論唯斯文足以振當¶
<pb:KR4h0022_WYG_702-11a>¶
世餘烈足以遺後嗣此之謂不朽君既退歸居於河南¶
之陽翟家愈貧而禄不及志逾(集作/愈)邁而文益壯暇日¶
以嘗所述作三十巻目為前集命予序之君與予實有¶
伯喈仲宣之義故書于篇¶
　　　崔處士集序　　　　　　　王仲舒¶
帝唐綏珮之士年未壯其文老成者曰博陵崔秀文峻¶
亮而堅剛貞而和止(疑/)立而毅其行也不邇聲利其文¶
也文質相制才氣相發於古人立意中往往振起風雅¶
<pb:KR4h0022_WYG_702-11b>¶
知君者謂君得詩禮之際自然之機故也方將逞詞縱¶
翰為邦國之聞人遭命否厄若干年而夭嗚呼惜哉甞¶
曰文之難為乆矣世有執異端為公是驅法政為利物¶
或雕刻雪月以趣佻巧或侈&KR0247;奇詭以新聞見或拘實¶
而忘雄或餙辭而契本使曲直亂次褒貶錯行作者以¶
壓溺䖏之未甞吊也深而通簡而茂華而不流純而不¶
朴仁義物體之序屬辭興事之端於大化也粲而不殊¶
作者之教吾其奉哉由是治帝王之制度以啓箴諌則¶
<pb:KR4h0022_WYG_702-12a>¶
漢宣中興頌作焉諷前史之闕以貞黜陟則翟儀賛形¶
焉較英雄之功伐以傳後世則三傑頌存焉其餘暢賢¶
人之德評一時之事不附於彼而立於才纍然貫珠於¶
遺體不可備舉與君游者猶是文揆人人在於餘地則¶
君妙識深行又足徴矣噫夫彼化工醇其噐堅其志而¶
不使之遂豈將惑於從善者之心乎余於君從母之昆¶
弟也甞為碣銘志君之文篇目遺逸乃綜而次之叙而¶
引之　　翟儀(疑作翟義/王莾時人)¶
<pb:KR4h0022_WYG_702-12b>¶
　　　右僕射贈太子太保姚公集序¶
　　　　　　　　　　　　　　　權德輿(見集/本)¶
文章者其士之藴耶㣲斯文則士之道不彰不明又况¶
宗公大君子綱紀百度琢磨九德以至於經大猷斷大¶
事不由此塗出者猶瞽之無相歟盖修之有本末得之¶
有厚薄耳至若推於心術暢於事業行顧言言中倫者¶
太保有焉太保姓姚氏諱南仲吳興人博究古今安舒¶
方重外清和而内剛明有直質而無流心學於詩之愷¶
<pb:KR4h0022_WYG_702-13a>¶
悌昜之貞厲且曰史魚仲山甫吾之師也故以之修身¶
以之懿文其遜志肄業通逹強立則博約以明義類郊¶
居宴息勇退肥遁則吟咏以逹情性詳延特起對有明¶
法拾遺補闕在帝左右義激於中書陳於前肝膈悃愊¶
以盡規為已任切於時病者皆精為上言之䟽兩河安¶
危夷門要害盍建元侯以屏東夏疾吏道雜而多端條¶
陳選部官人之法轂下饑旱舉成湯六事凡如此書數¶
十上請改卜貞懿皇后陵地一篇尤深切著明武皇嚮¶
<pb:KR4h0022_WYG_702-13b>¶
納被以命服因詔侍臣極言得失宰司上賀百執事聳¶
視以為雖神爵黄龍炎漢紀年之瑞不若是也周旋䑓¶
閣損益文憲由左馮翊理陜州教化清平分閫東郡閑¶
邪秉直志氣所伸勇若諸賁天下之人稱焉竟以貞勝¶
而登端右是皆以立誠居業言而履之之効也故其含¶
章匪躬諷議居多其他則歌詩有逸韻叙事為實録皆¶
据根抵而無枝葉愔愔然君子大儒之言其在是乎昔¶
公之理海塩而介浙右也德輿方僑於吳辱忘年之歡¶
<pb:KR4h0022_WYG_702-14a>¶
暨叨貳六職而公入踐師長馨香茂實耳目聞知公嗣¶
子太僕主簿衮孝謹而文永懐罔極捧公述作二百篇¶
列為十編以論次見授故粗舉公之所履與為文之㫖¶
而叙之云爾¶
　¶
　¶
　¶
　¶
<pb:KR4h0022_WYG_702-14b>¶
　¶
　¶
　¶
　¶
　¶
　¶
　¶
　文苑英華巻七百三¶
