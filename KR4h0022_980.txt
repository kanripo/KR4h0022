# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:13.950270
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷九百八十一
<pb:KR4h0022_WYG_980-1a>¶
欽定四庫全書¶
　文苑英華卷九百八十一　　宋　李昉等　編¶
　交舊四¶
　　祭吏部元郎中文一首　祭夀州張使君文一首¶
　　祭揚州韋大夫文一首　祭韋炎端公文一首¶
　　祭賈尚書文一首　　　祭相里造文一首¶
　　祭滁州李庶子文一首　祭裴尚書文一首¶
　　祭李員外文一首　　　祭陸端公文一首¶
<pb:KR4h0022_WYG_980-1b>¶
　　　祭吏部元郎中文　　　　　獨孤及¶
年月日禮部員外郎獨孤及謹以蔬飯壺酒敬祭於(集/作)¶
(于/)故吏部郎中元公之靈上士齊死生下士愛生惡死¶
而惑之知生死若幻而不能忘情於其間者我輩所不¶
克免始者與公同弔死問生論議亦頗嘗及此豈謂言¶
未絶口而公又長往昨日經過遽成疇昔何變化之速¶
乃至於是視不及瞬言不容(集作/及)息嗚呼元君今已返¶
於機夫彭祖殤子同歸於盡豈不知前後相哀逹生者¶
<pb:KR4h0022_WYG_980-2a>¶
不為嘆公齒髮未老官途方半相視而笑冀前路各有¶
所展豈圖問濶數日而死生間之竹林如故階塵未掃¶
惟人琴兩亡影絶響滅清絃豈可復聞承以今辰將赴¶
塋闕痛天道之無(集作/茫)昧予豈無言而悲来從中遂(集/作)¶
(逺/)復抒意匪祭也永以為别也尚饗¶
　　　祭夀州張使君文　　　　　前　人¶
年月日舒州刺史獨孤及謹以清酌嘉蔬柔毛之奠敬¶
祭(集作/薦)于故尚書工部郎中夀州刺史兼侍御史張公¶
<pb:KR4h0022_WYG_980-2b>¶
之靈頃者剖符為郡與公隣邑祗役往復日以携手嘗¶
辱嘉恵愛我則深奈何此(集作/故)别後盈魄未周相去無¶
山川之間纔聞嬰疾遽告不幸古詩稱一息不相知今¶
而果爾(三字集/作乃爾)耶别時髙論精義在耳袖中尺書灑翰¶
猶濕而形影驟滅了無還期雖欲効古賢謂悲哀為怛¶
(集作/恒非)化情莫可遏徒虚語爾惟公貞亮温毅強學好古¶
人皆窪而盈曲而全公獨以全真(集作/峭直)接物雖悔恡不¶
改其度人多求田問舎公獨以百家言為寳蔵書至八¶
<pb:KR4h0022_WYG_980-3a>¶
千卷而不止以斯道也施於(集作/于)有政故其德形於事¶
業其仁浃於百姓楚人夀人如得陽春識者揣公夀與¶
位偕今也溘然而人何望嗚呼王事拘限㑹葬莫及思¶
賢嘆逝執紙涕零苦久要之不我忘也豈不顧饗於今¶
日蘋藻之奠尚饗¶
　　　祭揚州韋大夫文　　　　　前　人¶
年月日朝散大夫檢校尚書司封員外郎(三字集/作郎中)兼舒¶
州刺史充本州團練守捉使賜紫金魚袋獨孤及謹以¶
<pb:KR4h0022_WYG_980-3b>¶
嘉蔬柔毛之奠敬祭于故揚州大都督府長史兼御史¶
大夫淮南道節度觀察處置使韋公之靈王命九伯底¶
綏四方惟公剖符作藩維揚往嵗斯民匪廸匪康自公¶
戾止視之如傷飾吏以儒出言有章革剗煩苛載戢暴¶
强將吏奉之(集作/君)若網在綱罔或作威以紊典章(集作/常)¶
民斯輯睦政亦允臧和氣被物豐年降祥天之輔仁公¶
宜熾昌奈何不淑景命遽殃(集作/央)百城悼心萬民何望¶
及忝列城備守封疆獲宥罪戾庇身余光德宇所覆今¶
<pb:KR4h0022_WYG_980-4a>¶
也則亡偏思遺愛追蹈(一作/悼)餘芳俛仰興懐望慕淒凉¶
拘限所職路阻且長遥抒下情㫖酒一觴尚饗¶
　　　祭韋炎端公文　　　　　　前　人¶
年月日司封郎中兼舒州刺史獨孤及前舒州司馬皇¶
甫曽等謹以清酌庶羞之奠敬祭于故侍御史舒州桐¶
城縣丞韋公之靈昔公執法柱下某等接足(集作/武)周行¶
嘗(集作/常)趨後塵飽聴公議及既出守曽後播遷公亦負¶
譴玷(玷字集/作黜官)辱同官為寮之好敢不知孝弟忠信强毅¶
<pb:KR4h0022_WYG_980-4b>¶
正直樂善惟恐不及嫉惡不盡(集作/去)不止分枉直於心¶
職(集作/識)以澄清為己任形於造次發於自然謂必眉夀¶
且鍾介福奈何强仕(集作/壯)之年大才先謝志業所趍未¶
申萬一有生之涯溘然永已慈親羸老弱子未齔反葬¶
無望委體(集作/骸)他山等為歸真難(集作/艱)痛太甚天不我¶
弔哀有何極某等頃嘗以樽酒豆肉邀君同歡今之所¶
獻猶前樽也但夙昔志氣比来話言遽悉㝠漠無非夢¶
想往既不及来莫我(集作/可)追猶持此樽(集作/奠)以抒永别¶
<pb:KR4h0022_WYG_980-5a>¶
至苦(集無此/二字)夭閼之痛夫復何言尚饗¶
　　　祭賈尚書文　　　　　　　前　人¶
大厯七年四月二十一日朝散大夫檢校尚書司封郎¶
中兼舒州刺史賜紫金魚袋獨孤及謹以清酌庶羞之¶
奠敬祭于故散騎常侍贈禮部尚書賈公六兄之靈嗚¶
呼性命之源仲尼罕言頃者與兄存而勿(集作/不)論亦謂¶
景福必鍾德門未虞昊天驟忍我斯(集作/欺是)所以分手容¶
易前期日往書札秪嗟别離孰云别中死生間之賈生¶
<pb:KR4h0022_WYG_980-5b>¶
謫去遭世不用以命問鵩千古猶痛兄逢盛時任適梁¶
棟青雲咫尺巨鱗始縱溘爾中止俄同大夢天下孤望¶
非兄誰慟追念夙昔嘗陪討論總(集作/終)覈微言揭厲孔¶
門匪究枝葉必探本根髙論㧞俗精義入神誓將以儒¶
訓齊斯民文章陵夷鄭聲奪倫兄於其中振三代風風¶
復為朴(集作復/雕為朴)正始是崇學者歸仁百川相宗(集作如/川朝宗)¶
六義炳焉自兄中興大名全才儀刑百工嗚呼彼天胡¶
不祐焉(集作/賢)闒茸讒䛕或錫永年好學不幸繄兄復焉¶
<pb:KR4h0022_WYG_980-6a>¶
(集作/然)豈天地不仁將斯民薄祜顒顒之望見奪何遽某¶
獲見於兄三十有六年矣兄有十(集作/七)年之長䝉以伯¶
仲相視博文約禮為(集作/謂)仁由己同心之言期於沒齒¶
前後尺牘羅列案几愔愔清論恍恍在耳一旦如失萬¶
年(集作/事)遄已民之所望今也胡俟某守職拘限㑹䘮(集/作)¶
(塟/)願乖白馬素車欲往無階寢門一號心酸骨悽容徽¶
自此永不復見若魂魄無不之也豈不覩平生心於今¶
日斗酒之奠乎尚饗¶
<pb:KR4h0022_WYG_980-6b>¶
　　　祭相里造文　　　　　　　前　人¶
年月日舒州刺史獨孤及謹以清酌之奠敬祭于河南¶
少尹贈禮部侍郎相里公之靈嗚呼往嵗嘗與公度論¶
死生變化豈不知身與萬物悉當歸無猶謂不惑於道¶
者可以不奪其算豈圖論猶在耳目未及瞬而公度之¶
身後為異物益知觀化而怛(集作/恒非)自古皆妄而哀来從¶
中妄豈易遣嗚呼公度有志有文量足韜世善可救物¶
宰賜言語冉季政事古莫兩大繄公兼之伊昔密薦可¶
<pb:KR4h0022_WYG_980-7a>¶
否廷折兇佞京師童兒亦知公名其後江人杭人頌德¶
不暇洛表耆老傒公而蘇秉公論者無賢不肖孰不謂¶
公致君致身方自此始奈何吉未㑹也凶問随之天下¶
悼惜士友悽欷况某投分於䇿名之始並命於剖符之¶
列久要不忘平生實惟公度是望心同病同(集作同/心同病)我¶
身子身也子與化往奈我心何名跡留為政(集作/故)事語¶
(集作/話)言存乎耳目惟音形渺忽無前期可望每一念至¶
哀填胷臆往矣公度去我何之勿言一樽永難(集作/無)共¶
<pb:KR4h0022_WYG_980-7b>¶
持儻肯顧饗表公我思尚饗¶
　　　祭滁州李庶子文　　　　　前　人¶
某月日常州刺史獨孤及謹以清酌嘉蔬之奠敬祭于¶
故右庶子滁州刺史揚州大都督府司馬兼侍御史隴¶
西李長夫之靈嗚呼才與上夀并者吾不得見之矣得¶
見中夀者斯可矣嗚呼長夫曽未半之官不展才事不¶
如志奄謝昭世溘歸黄泉雖欲茹哀哀可茹乎追惟長¶
夫行茂神俊孝愛友睦諒直仁勇卓犖夸邁英明曠逺¶
<pb:KR4h0022_WYG_980-8a>¶
(集作/逹)文武志略邦家必聞為州治行居百城之最詩賦¶
歌事窮六義之美休聲喧於里巷佳句被於管絃珪璋¶
令問中外注耳謂當入拜九卿出分四岳萬人所望一¶
旦中止行路悼惜豈直同心者之心滄洲長挹之談玉¶
溪獨往之興兢(集作/竟)迫身世永孤志願(集作/願言)倘魂而有¶
知當飲痛泉下往嵗滁城之㑹俱未以小别為感(集作/慼)¶
臨岐道舊坎坎鼔我酒酣氣振言盡歡甚孰知此際以¶
是永訣今萬事如昨日(集無/日字)書札猶新惟故人音容不¶
<pb:KR4h0022_WYG_980-8b>¶
可復見悲莫悲兮生别離况長往之别乎王事拘限莫¶
由執紼巵酒豆肉後㑹無期彼蒼悠悠逝者何之長夫¶
長夫魂兮来思尚饗¶
　　　祭裴尚書文　　　　　　　顧　况¶
嗚呼天禍甌邦尚書告薨哀哀甌民罷市輟舂何時復¶
覩盛德形容伏惟尊靈恵和温恭識洞元龜文掩雕龍¶
天生大賢叶賛時雍至人厭世寥廓為友精神不留天¶
地長久谷神不死是曰長生伏料尚書上賔天庭悲號¶
<pb:KR4h0022_WYG_980-9a>¶
者何在物之情惟公據道夙負重名爰自成才歴拜通¶
榮五十餘年侍奉承明随難西蜀㧞身定傾有唐中興¶
累踐銓衡朝廷擬公三老五更上憂方隅出典百城淺¶
學自私掩善揚鄙峩峩尚書近仁不已昔在春宫先我¶
大國欝興多士周易有云黄中通理其斯謂乎自我江¶
潭于今多秩處順保終洗然自逸上官命况糶鹽蛟室¶
奄居黄泉不見白日顧惟陋賤時承周密感德懐仁何¶
時終畢神儀超忽靈駕徘徊敬申薄禮以表深哀伏惟¶
<pb:KR4h0022_WYG_980-9b>¶
尚饗¶
　　　祭李員外文　　　　　　　前　人¶
古之哲人銅鞮介山栁下臧文先生企之密邇四隣逄¶
時不昌與世邅迍先生淵然金碧無塵通識殊倫精義¶
造神退居江潭節貫松筠皎皎先生蘭言玉聲詞林摇¶
落天地空春宜與太一上為帝賔若商傅説例列星辰¶
天將以公經濟生人生人不幸天䘮斯文斯文既䘮嗚¶
呼郢匠先生逝矣何人知况如况何人升堂誘進造次¶
<pb:KR4h0022_WYG_980-10a>¶
無為樞機必慎跡暢髙節心融密印詞不能豁其胷襟¶
故舂容於絶韻而京口歸魂毗陵旅櫬可勝悲哉心䘮¶
自何身役炎洲先生大歸赴哭無由古之逹者以生為¶
浮先生徂征與化同遊四節不畱物無長在寂寂賔階¶
人遷事改陶潛自祭管輅知終本師瞿曇了逹虚空初¶
命少子昏冠先(一作/光)禮兆祭(一作/發)深哀(疑作/衷)聖朝悼歎¶
儻遂追崇忝友季茂休戚略同北望丹徒山險萬里文¶
非尺牘鬱塞盈胷想公形容昭况肅恭尚饗¶
<pb:KR4h0022_WYG_980-10b>¶
　　　祭陸端公文　　　　　　　前　人¶
維大厯八年正月朔同郷顧况於永嘉發使具簞蔬野¶
酌敬祭陸三十二兄端公之靈嗚呼接席之歡俄成奠¶
酒殊郷少别杳忽于今牽拘南役逺哭如淚兄秉德居¶
厚植靈超茂天和發外虚白自内特挺孤操與物去害¶
惟昔二京群盜縱横出入十年天下交兵越盜㓂吴殺¶
人燒城國危如此公乃請行我之行焉無往不平擁陣¶
陵陽廻戈歙右江南山洞畧盡遺醜拒敵先摧羣降獨¶
<pb:KR4h0022_WYG_980-11a>¶
受兄之令弟况之良友感激風雲留連詩酒昔魏有人¶
子方段干兄之所在人心獲安賢者讓平惟患是急兄¶
之忠勇人莫能及燕將泣書齊師復邑迹為功著名因¶
義立惟帝念功君門遂通臺閣生風乃憶江東髙臨山¶
中有書滿屋與人共讀有粟如雲與人共分破富為貧¶
好事日聞靄靄牛潭峩峩囊嶺開流架逈倒寫烟景今¶
日凄凉林空夜永人或有言吉凶無門我命由我以兄¶
之才何適不可寧知一旦忽鍾兹禍鴻翔千仞自兹而¶
<pb:KR4h0022_WYG_980-11b>¶
墮嗚呼哀哉伏惟尚饗¶
　¶
　¶
　¶
　¶
　¶
　¶
　文苑英華巻九百八十一¶
