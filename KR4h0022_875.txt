# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:08.494066
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷八百七十六
<pb:KR4h0022_WYG_875-1a>¶
欽定四庫全書¶
　文苑英華巻八百七十六　宋　李昉等　編¶
　陵廟¶
　　梁宣帝眀帝二陵碑一首　栁州羅池廟碑一首¶
　　白楊神新廟碑一首　　　野廟碑一首¶
　　　梁宣帝眀帝二陵碑　　　　韓　休¶
有梁拓跡開統建邦立號皇業始於憂勤霸功成於海¶
縣乃昭事上帝惠綏逺人文軌通於四表正朔繼乎三¶
<pb:KR4h0022_WYG_875-1b>¶
代属天歩未夷皇綱中圯巨猾開釁大盗潜移宗廟鞠¶
為禾黍衣冠淪于塗炭則我梁之業将墜於地國之郊¶
禋葢無主矣而天未絶商鼎猶祀夏炎精翳而復揚文¶
徳懿而方肇眀命斯在神休允歸則我中宗宣皇帝代¶
宗眀皇帝乗彼樂推撫其歸運者矣宣皇帝諱詧眀皇¶
帝諱巋姓蕭氏蘭陵中都里人也房雲祚商大火封宋¶
功昭革夏之業徳盛明周之禮故能慶緒崇𬗟哲源浩¶
濬樂叔之封既命遂列於諸侯髙辛之祚克昌俱有於¶
<pb:KR4h0022_WYG_875-2a>¶
天下始宋公子食采於蕭國以得氏其後居于豊沛自¶
漢丞相何侍中彪奕世載羙不忝前烈洎于裔孫整東¶
晉淮隂令始渡江居于南徐州之蘭陵焉整生雋及鎔¶
雋曾孫道成是為齊髙帝鎔以四代孫丹陽尹順之生¶
髙祖武皇帝衍髙祖生昭明皇帝統宣皇即昭眀皇帝¶
之子眀皇即宣皇帝之子也降元精之吉乗正陽之氣¶
星斗發祉日衡兆祥徳叶於天地之和名書於帝王之¶
籙故其本枝崇慶歴試肇迹勿用而履夫重剛明夷而¶
<pb:KR4h0022_WYG_875-2b>¶
蒙彼大難乃鞠旅樊沔投戈雍梁政始東國化行南紀¶
取長沙而兵不血刃戰江夏而舉無遺䇿推賢用之而¶
如不及委政授之而心不疑(一作不/疑心)誅&KR1830;羿而廓天闗¶
掃欃搶而清帝座遂撫方夏用膺徽號訓兵同於一旅¶
申命式于九圍克祗上靈之睠光啓中興之業于斯時¶
也飛鴻滿野戎馬生郊庭旅荆棘室同煨燼由是躬大¶
禹之菲薄同衛文之節儉千里襁負一年成都適其樂¶
國歸我有道者葢同于遷豳而居此也於是蒐夣澤朝¶
<pb:KR4h0022_WYG_875-3a>¶
渚宫五徳配天二郊在國不失舊物重覩漢官之儀叶¶
于新命還秉宗周之禮用能布令結援脩好申盟我譽¶
延乎四方人心洽於一徳始則誕受多福終亦繼明重¶
熈豈維敵國挫師克申威武信亦強隣結好芬若椒蘭¶
謹其外虞𢎞我邦本孝心䖍於紱冕儉徳過於茅茨立¶
教以至仁為宗𢎞風以清浄為樂豈非古之聰眀神武¶
而不殺者夫方欲觀兵上國清蹕中壤混一區宇削平¶
四方而乾道臨於大過雄圗屈於知運霸功則肇王業¶
<pb:KR4h0022_WYG_875-3b>¶
未𢎞雖慷慨於當年竟遲回於卒嵗者矣嗚呼陵谷驟¶
改市朝無處荒墳巋然蔓草蕪沒孟嘗尊貴獨愴雍門¶
之言魏武英威空留士衡之吊有可悲矣嗣子琮属金¶
陵畢氣天禄永終山川不出於伯符歴數有同於歸命¶
終我梁祚是為虞賔其天意也豈人事也次子珣梁南¶
海王隋左光祿大夫梁國公食邑三千户贈遷州刺史¶
承百祀之重禀二宗之慶恩昭異代禮崇備物子鈞皇¶
朝中書舎人率更令崇賢𢎞文兩館學士鈞子灌皇朝¶
<pb:KR4h0022_WYG_875-4a>¶
渝州長史贈吏部尚書疇其慶靈俾爾戩榖盛名昭於¶
海内髙秩謝於人寰實彰燕翼之宜克享褒崇之禮嗣¶
子曰嵩金紫光禄大夫吏部尚書兼中書令河西節度¶
經畧度支營田九姓長行轉運等副大使知節度事判¶
梁州事赤水軍使檢校天下諸軍兵募徤兒使集賢院¶
太學士上柱國徐國公秉靈迪哲體道𢎞正自我人秀¶
惟其國禎亮采而三階已平疇咨而九功式序紏易王¶
慝緝熈邦政文武體用清眀在躬地奉紫垣之寵門延¶
<pb:KR4h0022_WYG_875-4b>¶
絳河之貴永言孝思式是前烈雖大統云集而鴻芬莫¶
記時逢䘮亂跡昧於亡隋之年運属光華功盛於有唐¶
之日邱墟遂逺碑表莫存豈使配天之功不勒於金石¶
終古之羙永翳於邱山式繼武於烝夷俾披文於大隧¶
𬗟思至道俯課虚懐幸陪論政之餘空愧知音之託乃¶
為銘曰¶
天祚我梁受命而王於穆烈祖昭惟武皇徳配華夏功¶
成剪商克受丕祉𢎞兹太康隂極為剥泰終而否九伐¶
<pb:KR4h0022_WYG_875-5a>¶
未脩四郊多壘戎州孔熾王室如燬不有繼眀孰彰代¶
祀四子有命二宗代興歴數攸在天人叶徴靈心允洽¶
𤣥徳昭升奄有成命其歸與能長江作限上京未復永¶
念殊邦思同比屋拔山雖壮逝水何速嗣王不辰終我¶
天祿洪惟徳門卓彼孝孫弼我王道𢎞其政源式播前¶
烈貽厥(一作/将貽)後昆勒兹琬琰永馥蘭芬(一作/蓀)已矣焉哉¶
昭邱一望盡煙埃楚塞斷兮荆門開𬗟千里以環繞(一/作)¶
(迴/)見二陵之崔嵬銅臺虛兮繐帳暗金扃閟兮黄鳥哀¶
<pb:KR4h0022_WYG_875-5b>¶
嗚呼百年人畏其神者豈獨軒轅之臺¶
　　　栁州羅池廟碑　　　　　　韓　愈¶
羅池廟者故刺史栁侯廟也栁侯為州不鄙夷其民動¶
以禮法三年民各自矜奮(集有/曰字)兹土雖逺京師吾等亦¶
天氓今天幸惠仁侯若不化服我則非人於是老少相¶
教語莫違侯令(文粹/作命)凡有所為於其鄉里及於其家皆¶
曰吾侯聞之得無不可於意否莫不忖度而後從事凡¶
令之期(文粹作凡/期之令)民勸趨之無有後先必以其時於是¶
<pb:KR4h0022_WYG_875-6a>¶
民業有經公無負租流逋四歸樂生興事(文粹/作讓)宅有新¶
屋歩(文粹作/渉非)有新船池園潔脩猪牛(集注/作羊)鴨鷄(文粹作/鷄鴨)¶
肥大蕃息子嚴父詔婦順夫指(文粹/作教)嫁娶𦵏送各有條¶
法出相弟長入相慈孝先時民貧以男女相質久不得¶
贖盡沒為𨽻我侯之至按國之(集注有/經字)故以傭除本悉¶
奪歸之大脩孔子廟城郭巷道(文粹作/道巷)皆治使端正樹¶
以名木栁(文粹/作而)民既皆悦喜與其部将(四字石本作嘗/與其部将文粹)¶
(作嘗與/郡将)魏忠謝寧歐陽翼飲酒驛亭謂曰吾棄於時而¶
<pb:KR4h0022_WYG_875-6b>¶
寄於此與若(文粹/作君)等好也眀年吾将死死而為神後三¶
年為廟祀我及期而死三年孟秋辛夘侯降于州之後¶
堂歐陽翼等見而拜之其夕夣翼而告(文粹有/之字)曰館我¶
於羅池其月景辰廟成大祭過客李儀醉酒慢侮堂上¶
得病(諸本/作疾)扶出廟門即死眀年春魏忠歐陽翼使謝寧¶
来京師請書其事于石余謂栁侯生能澤其民死能驚¶
動禍福之以食其土可謂靈也巳作迎享送神詩遺栁¶
民俾歌以祀焉而并刻之栁侯河東人諱宗元字子厚¶
<pb:KR4h0022_WYG_875-7a>¶
賢而有文章嘗位於朝光顯矣已而擯不用其辭曰荔¶
子丹兮蕉黄雜肴蔬兮進侯堂侯之船兮兩旗渡中流¶
兮風泊之待侯不来兮不知我悲侯乗駒兮入廟慰我¶
民兮不嚬以笑鵝之山兮栁之水桂樹團團(集作如此/是英華作)¶
(團圓/非)兮白石齒齒侯朝㳺兮暮来歸春與猿吟兮秋鶴¶
與飛(文粹作秋/與鶴飛)北方之人兮為侯是非千秋萬嵗兮侯¶
無我違福我兮夀我驅癘鬼兮山之左下無苦濕兮髙¶
無乾秔稌充羡兮虵蛟結蟠我民報事兮無怠其始(集/注)¶
<pb:KR4h0022_WYG_875-7b>¶
(一疊/始字)自今兮欽于世世¶
　　　白楊神新廟碑　　　　　　令狐楚¶
道太原而北列郡數十鴈門為大在周秦時與山戎林¶
胡犬牙其疆國家以文徳柔惠而驅去之北跡距塞口¶
猶千里而逺若内地控于通都秩二千石者非休勲懿¶
徳則名王旄士乙亥嵗今尚書隴西李公㢘刺并部選¶
第郡政之尤異者得昌化守南康郡王河南元韶首表¶
其名遽聞于天璽書勞勉移理於代惟南康以壮事老¶
<pb:KR4h0022_WYG_875-8a>¶
謀逮事先侍中平王則尚書郎寧王勤於君惠於人而¶
敬恭於神由是神降之福人懐其徳是嵗夏五月赤車¶
彤襜至自石州初一日㑹計于官次察掾吏之勤惰次¶
二日存問于里閭求人民之利病既三日徧祭于山川¶
神祗葢無停隂鑾不輟聲于郡東凡四十里白楊有祀¶
實代之主也嘑水旁注鴈門山前峙䃲礴相抵為堆為¶
阜蘙薈柯條如虬如龍廣僅百畆厥髙又倍信可以回¶
薄日月而避逃風雨豈朔漠之氣凝結於此乎坤元之¶
<pb:KR4h0022_WYG_875-8b>¶
精决泄于此乎不然其何以巍巍蒼蒼将欲戞若木稍¶
扶桑卑大椿於漆園小蟠桃于東方與夫古墓多悲蕪¶
城早落者不同品矣按諸經記且曰昔元魏髙祖孝文¶
由一成而宅九有起雲中而馭天下損益三代憲章百¶
王厥初經營由此途出繫馬其下歇鞍于枝威靈所憑¶
别白而在既偃頓以附土又跳騰而架空如有髙掌蹠¶
為鳥勢形洎今朝中書令燕公説摹詠其事(張公白楊/篇之本章)¶
(云欲識前王塔鞍處/正北苖抽一小枝)户部侍郎吉公中孚申而眀之(建/中)¶
<pb:KR4h0022_WYG_875-9a>¶
(初吉公以萬年尉為黜陟判官/至此為之歌序具載其事焉)故迹彌顯髙名益大為¶
屏為圗播于海嵎代人神之是以祠也而舊規相襲未¶
甚𢎞麗簷牖東嚮椽欒内□有祅蠱之氣無尊嚴之威¶
式車馬者以避禍非以致敬奠蘋蘩者惟徼福不惟饗¶
徳猶此祀也不亦涹(疑/)孝文於代乎南康其孫也大懼¶
夫祖徳之墜于地因愀然而言曰於古有召公奭以區¶
區陕服為周二伯行野聽訟憇於廿棠後之必思其人¶
猶愛其樹其在詩曰勿剪勿伐召伯所茇矧我烈祖有¶
<pb:KR4h0022_WYG_875-9b>¶
開國之武麗天之文撫正萬方照臨四海而又儲祉降¶
徳于後子孫俾不佞起家而王專城為守愧不能顯揚¶
先羙使若黄帝幸君之使使理此土敢黷於祭祀是&KR0034;¶
于功烈而速其罪戾也一年因農之隙而易其地二年¶
乗嵗之豊而改其製不三四年得請于上而新廟成南¶
面衮服所以稱尊也兩楹阼階所以定位也築墉于外¶
所以禦侮也設屏于前所以修容也耽耽沉沉顯敞靚¶
深不風而清無雲而隂前王戾止之儀於是乎在裔孫¶
<pb:KR4h0022_WYG_875-10a>¶
聿追之孝於是乎舉不唯禁淫祀廢非禮抑亦開眀徳¶
摛耿光欲使異日觀者不俟請書問俗而知樹之所由¶
植廟之所由崇諗於有知僉曰非頌聲不可初南康之¶
典化顧嘗客焉迨今剖符則又備位于隴西公之府相¶
得最舊見䋲為文故敢徴成之功與作之義篆刻貞石¶
立于前楹庶擬衛悝彛鼎之銘敢同魯僖閟宫之什銘¶
曰¶
蔚彼白楊叢生鴈門䝉暑翳寒晴天色昏巨抵交柯龍¶
<pb:KR4h0022_WYG_875-10b>¶
翔虎眠從古強名莫知其原惟昔魏帝于枝息鞍懸垂¶
低昻厥迹猶存大畏其力小懐其恩爰有靈祠號為神¶
眀二扉不扄四簋不陳樵蘇所往雉兎為隣於鑠良牧¶
時惟孝孫下車之初致敬而言蔽芾甘棠猶思其人綿¶
綿葛藟下庇於根乃正名居式崇藩垣山立當宁翼張¶
重軒有赫斯皇既嚴且尊允矣君子孰如其仁大椿之¶
年細栁之軍吾與元也人誰間然欲載其功莫先於文¶
編詞琢石終古不遷¶
<pb:KR4h0022_WYG_875-11a>¶
　　　野廟碑　　　　　　　　　陸龜蒙¶
碑者悲也古者懸而窆用木後人書之以表其功徳因¶
留之不忍去碑之名由是而得自秦漢以降生而有功¶
徳政事者亦碑之而又易之以石失其稱矣余之碑野¶
廟也非有功徳政事(文粹作政/事功徳)可紀直悲夫甿竭其力¶
以奉無名之土木而己矣甌粤間好事鬼山椒水瀕(文/粹)¶
(作/濵)多淫祀其(文粹有/廟字)貎有雄而毅黝而碩者則曰将軍¶
有温而愿哲而少者則曰某郎有媪而色(文粹/作尊)嚴者則¶
<pb:KR4h0022_WYG_875-11b>¶
曰姥有婦而容艶者則曰姑其居處則敞之以庭堂峻¶
之以階(文粹/作陛)級左右老木攅植森拱蘿蔦翳其(集作/于)上¶
梟鶚(集作/鴻鶚)室其間車馬徒𨽻(集作/從)叢雜恠状甿(文粹/作農)作¶
之甿怖之大者椎牛次者擊豕小不下犬鷄(浙本作/鷄犬)魚¶
菽之薦牲酒之奠缺於家可也缺於神不可也一日(文/粹)¶
(作/廟)懈怠禍亦隨作耋[孑*(焉-正+?)]畜牧慄慄然病疾㓕(蜀本作减/浙本作死)¶
䘮甿不曰適丁其時耶而自感而(集作/其)生耶(文粹無/此字)悉¶
歸之於神雖然若以古言之則戾以今言之則庶乎神¶
<pb:KR4h0022_WYG_875-12a>¶
之不足過也何者豈不以生能禦大災捍大患死(死字/文粹)¶
(作其/死也)則血食於生人無名之土木不當與禦災捍患者¶
為比是戾於古也眀矣今之雄毅而碩者有之温愿而¶
少者有之升階級坐堂筵耳絃匏口梁肉載車徒(集作/馬)¶
擁僕(文粹/作徒)𨽻者皆是也解民之懸清民之暍未嘗術(浙/本)¶
(作/貯)于胷中民之當奉者一日懈怠則發捍吏肆淫刑敺¶
之以就事校(浙本/作較)神之禍福孰能(浙本/作為)輕重哉平居無¶
事指為賢良一旦有大夫之憂當報國之日則恇撓脆¶
<pb:KR4h0022_WYG_875-12b>¶
怯顛頓(文粹/作躓)竄踣乞為囚虜之不暇此乃纓弁言語之¶
土木耳又何責(文粹有/其字)真土木耶故曰以今言之則庶¶
乎神之不足過也既而為詩以亂其刑曰(二字集/粹作末)¶
土木其形竊吾民之酒牲固無與(集粹/作以)名土木其智竊¶
吾君之祿位宜如何(集粹作/如何可)議祿位頎匕酒牲甚㣲神¶
之饗也孰云其非視吾之碑知斯文之孔悲¶
　¶
　文苑英華巻八百七十六¶
