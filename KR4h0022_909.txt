# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:10.202457
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷九百十
<pb:KR4h0022_WYG_909-1a>¶
欽定四庫全書¶
　文苑英華卷九百十　　　宋　李昉等　編¶
　軄官十八(諸將軍七/將校附)¶
　　唐左羽林大將軍史用誠碑一首¶
　　周右衛郎將楊令一碑一首¶
　　唐右衛郎將葛威徳碑一首¶
　　唐上騎都尉髙則碑一首¶
　　唐昭武校尉曹通碑一首¶
<pb:KR4h0022_WYG_909-1b>¶
　　　唐左羽林軍大將軍史公神道碑¶
　　　　　　　　　　　　　　　奚敬𤣥¶
將軍諱用誠字君諒河南人也曽王父諱惟静開府儀¶
同三司檢校太子賔客兼侍御史河南節度先鋒兵馬¶
使大父勒銀青光禄大夫試太常卿兼侍御史河南節¶
度兵馬使烈考播銀青光禄大夫檢校國子祭酒河東¶
節度兵馬使兼御史中丞普寧郡王三代為將克昌惟¶
武垂慶後世傳芳于公公即中丞第四子義感得一時¶
<pb:KR4h0022_WYG_909-2a>¶
之俊沉謀有周身之防貞元初藝成絶倫縱遊郡國名¶
藩重鎮争致邀迓乃不屑就其道益光襄陽節度樊公¶
澤虛心好才與能樂善聞公有縱横之畧剛决之姿由¶
褥禮以接之選右軄以署之而能恪勤厥位練習武經¶
繇是樊公益所委重累遷至馬軍兵馬使㑹吳少陽卒¶
其子元濟席㓙器以竊據淮蔡詔命唐隨節使李公愬¶
總齊軍士以討伐之命公為遊奕兵馬使指顧麾下號¶
令前驅率先啓行深入賊境遇敵必戰所向無遺㑹賊¶
<pb:KR4h0022_WYG_909-2b>¶
將領徒千人草創營壘旗號日興橋柵而公伺其軍食¶
無儲是刈是獲備其乾餱䲭張蟻聚控扼要害公度其¶
孤虛可以攻取以少擊衆如其前堂堂之勢若然中斷¶
殺傷奔潰靡有子遺生擒賊將衆皆請殺而公不聽以¶
客禮待之曰吾不能殺義士從其歸死於天子乃送其¶
人于闕繼而陳章疏懇請全活憲宗皇帝英眀聽斷詔¶
下許之還賜軍前驅使俾領先鋒將興公偕行遵其銳¶
卒沍寒之夜凌犯雪霜擊破賊城官軍坌入先擒元濟¶
<pb:KR4h0022_WYG_909-3a>¶
以檻車獻於宗廟得正刑典由公之生致賊將化為忠¶
臣覆其妖巢以功補過朝廷推賞累寵旌節授公銀青¶
光祿大夫檢校太子賔客兼御史中丞仍賜上柱國詔¶
曰素抱將才能通武訓䇿名戎旅委質藩方敷七徳以¶
招懐推一心而撫納遂使戴天之大節因事斯彰奉國¶
之名謀逢時乃合奮其勇士潰彼兇徒堅壁洞開罪人¶
斯得永言實效無忘窹思其圖爾勞是舉朝典旋以東¶
平不䖍將議征討詔命李愬為徐泗節度俾行天誅愬¶
<pb:KR4h0022_WYG_909-3b>¶
以公沉勇夙彰思同王氏列名表請委以親兵充行營¶
都虞侯公恪勤無私戰陣有勇破賊柵者有六收縣邑¶
者有三敎令必嚴刑戮不濫仁而有法其若是歟賊平¶
遷檢校國子祭酒詔曰平齊之役諸軍指期衆校合戰¶
各奮義勇同樹勲勤永思積日之勞頗愧踰時之賞故¶
於奬授有所超遷時屬邊事重難非公莫可詔統麾下¶
鎮防朔方居三年朝議以頻建茂功位未充量趣徴赴¶
闕除左羽林將軍詔曰沉勇英决挺直將才制勝出竒¶
<pb:KR4h0022_WYG_909-4a>¶
合於兵法風勵勤王之節甞從伐叛之師赫然殊功於¶
是累振諸侯方岳多有薦揚北路親軍寄雄心膂統率¶
貔貅之衆申眀羽衞之嚴宜奬壯猷且兼峻秩敬宗皇¶
帝以張韶作亂禍生不測環衞嚴整狂賊誅夷拜兼御¶
史大夫嵗月滋深竭誠盡瘁遷大將軍知軍事疏封列¶
爵褒寵勲賢勞績既彰優榮斯及封武昌縣開國子食¶
邑五百户上方倚注信臣錫宴别殿論功校藝公實居¶
多方委爪牙之雄未兼鐵鉞之寄竟以積勞成疾憂國¶
<pb:KR4h0022_WYG_909-4b>¶
忘身太和四年嵗在庚戍冬十一月乙未薨于昇平里¶
之私第享齡五十九皇帝軫悼廢朝賻禮加等粤辛亥¶
二月十五日甲午葬于京兆府萬年縣長樂郷宋侯之¶
西原後三月詔贈工部尚書表勲臣也夫人李氏從夫¶
之貴封趙郡夫人淑慎眀賢而能正婦道即哀盡哭動¶
合禮經長子宗簡福王府叅軍次子宗授一子出身㓜¶
子福郎小女平娘孩啼孺慕絶及(旋/)懐抱以敬𤣥昔因¶
朝奏相遇諸途語及戰伐之事備聞功業之本其子以¶
<pb:KR4h0022_WYG_909-5a>¶
理命見託固徴斯文而表諸道盖不虛矣其詞曰¶
惟天生人必以類分定亂以武克生武臣洸洸史公振¶
輝羣倫正直不回剛决無隣沐若膏雨煦然陽春濟以¶
寛猛施之威仁三代為將道家所忌為將四世彌彰勇¶
毅制勝料敵善利全活擒生度材任知寒天雪夜萬里¶
齊轡攻討賊城致之死地干戈將戢弓矢載櫜懋功既¶
立爰議賞勞謙(闕/)愈彰寵錫彌髙貴婚華憲輝映賢豪¶
王者之師勝殘去殺由不得已在懲桀黠惟公訓齊確¶
<pb:KR4h0022_WYG_909-5b>¶
然不㧞令亦寛簡政不苛察羽林震衞克壯其猷推心¶
誠膂練習貔貅忘身奉君勞積生憂運促潜奪名無建¶
侯追榮八座寵錫威武塟于九原軫悼眀主勲名獨在¶
骨肉歸土表行豐碑垂休萬古¶
　　　周右衛郎將(集作宣/威將軍)楊公碑　張　說¶
公諱令一字令一太州仙掌人也隋司徒觀王之𤣥孫¶
周孝眀髙后之歸孫今司衞卿之元子維有隋接三統¶
建萬國我髙祖以同姓為王維皇周敦九族叙百官我¶
<pb:KR4h0022_WYG_909-6a>¶
諸楊以外戚而貴公體𤣥黄之純粹承河山之丕緒孝¶
乎内炳忠焉外灼(集作/均)性與天和道合仁愛收恤孤老¶
分産踈屬泰於周施約於妻子加以樂善而好學䧏尊¶
而容衆能辨樂和思柔酒徳容止可度温温如也文章¶
可觀彬彬(或作/粲粲)如也淵英皎穆當世碩士與之遊焉而¶
曰君子若夫漢魏䑕族有恩澤之封公卿門子有良家¶
之傳(集作/侍)公浮雲世禄匪石儒風䆒乎王道之紀綱眀¶
乎人事之終始年十九舉進士髙第授潞州叅軍轉千¶
<pb:KR4h0022_WYG_909-6b>¶
牛胄曹遷洛陽尉從班次也居無何拜朝散大夫行通¶
事舎人俄而加太中大夫檢校天官員外郎夫行人之¶
在周禮方國是接公脩其政令帝曰予嘉郎官之著漢¶
儀列宿是應公司其典故時稱邦則國家左賢右戚一¶
武一文以公地望羽儀寄深虎旅除宣威將軍行右衞¶
翊府郎將僶俛從事非其好也初公時為郎也遼蕃肆¶
擾作患幽冀皇上燠體下人故我有神兵之役選達權¶
靡盬之吏佐猛毅維城之師乃下制以公為兵曹焉實¶
<pb:KR4h0022_WYG_909-7a>¶
有宻賛軍政獨飛長䇿豈云卒乘輯穆戎機式序若此¶
而既㢤俾雷霆飈動勦匿殿邦威𤣥兎懐黄龍馬未汗¶
而狄盡人不疲而兵戢者公與有力也及班師振旅冊¶
勲踰時帝用咨有司之違古念有功之未録將遷徳命¶
霈多勤有日矣方當翼大化増三光之眀熈天秩垂九¶
徳之聲昊天不惠癘氣流行如何斯人胡不眉壽年四¶
十一聖厯元年夏六月辛丑遘疾而卒嗚呼哀哉梁木¶
惟施予道不究呱呱稚嗣仰號蒼穹哀哀嚴親惴臨淵¶
<pb:KR4h0022_WYG_909-7b>¶
谷遐邇寮舊既乎欽風未識之徒罔不盡(一虫/作盟)朋悲而¶
冀(一作/増)&KR0008;矣天子憫焉弔之以玉冊贈之以錦衾羣公¶
傷焉誄徳於素斾圖像(集作/體)於青史粤乙卯假塟於合¶
宫縣平樂郷之北阜郭門十里邙山西岡巒萬古之阡¶
都邑九重(集作/原)之地隧寄新壠魂懐故域藐是諸孤未¶
遑歸塟平生志事孰已焉㢤厥弟五人比才連譽曰踐¶
一獻一循一惟一尚一等因心則友世稱萬石之閨門¶
死喪之戚吾見伯淮之兄弟僉曰我圖後事日月除乎¶
<pb:KR4h0022_WYG_909-8a>¶
㢤龜云此地陵谷居乎㢤乃布哀友生託詞懐舊迹徳¶
表墓示之來昆其銘曰¶
洪河南注少華西峙氤氲靈㑹生此君子生此君子惟¶
國之紀宣慈惠和禮樂文史敦錫宗類汲揚徴丕勤能¶
(集作/然)濟物若不由已克眀從政(集作/訓)誕膺(集作/敷)厥羙脩¶
辭比闕潤色東里揮翰文昌列星順晷交㦸禁衞為王¶
爪士允武允文翁歸是比疇曰禦冦諗軍北鄙攘敵黄¶
龍濟師蒼兕將王𤣥黙繄公是恃帝懿乃勲將圖膴仕¶
<pb:KR4h0022_WYG_909-8b>¶
仇仇執憲不我力以役役大勞未受多祉景命無禄洪¶
基中圮父兮葆鬢孤兮稚齒孔懐靡及凡伯瘁止陟彼¶
邙山邱墟嵗磥荒壠(集作/章)無際羣哀所起于嗟楊侯託¶
居此矣沕潏綿曼徳音不已乆客思郷永懐桑梓¶
　　　唐元域府左果毅郎將葛公碑¶
　　　　　　　　　　　　　　　前　人¶
公諱威徳字某曰葛氏京兆涇陽人也其先嬴姓咎繇¶
之後夏有葛伯氏族興焉寧陵之傍尚傳侯國綏山之¶
<pb:KR4h0022_WYG_909-9a>¶
下獨有仙祠嬰則威服五城襲則績稱二縣鴻臚秀於¶
吳㑹散騎崇於晉京(集作/景)在其子孫是冝繁羡公生而¶
開朗長而英㧞非因馬鄭之學動合禮經不待孫吳之¶
書暗同兵法有拳勇尚氣槩顧盻稜華風神都爽五馭¶
善於東野六射勁於西霜少以嫖姚之才入光供奉之¶
選御橋驂駕犯清蹕而不驚輦道啼烏應鳴弓而自落¶
便蕃左右星嵗重深贈上柱國拜元城府左果毅天下¶
大定李廣之用無施雲中薦賢馮唐之言已老春秋六¶
<pb:KR4h0022_WYG_909-9b>¶
十有五神功二年某月終於落師藁殯邙阜夫人太原¶
郡王氏夫人郭氏實生大將軍福順一見聖主再紐乾¶
綱重位冠乎北軍茂功藏乎南史故象服臨祭魚軒以¶
朝天子深嘉嘆馮勤之母羣公列拜賀虞潭之親享年¶
七十有五薨於京兆之三真里公愛敬奉親&KR0100;則可(集/作)¶
(可/字)移於後代義方訓子福禄(集作/禄字)來及於先人塟有日¶
矣乃下制曰禮著餙終情惟悼往詢前列抑有舊章前¶
左羽林軍大將軍葛福順亡父某字某謙素𢎞此藝能¶
<pb:KR4h0022_WYG_909-10a>¶
未展才術奄從凋湏而嗣子克家式昭勲業既念功以¶
追逺亦自葉而流根宜申奬贈俾慰泉壤可贈游擊將¶
軍守左驍衞翊府郎將開元九年二月九日塟我郎將¶
君軍前夫人王氏後夫人郭氏祔焉禮也章芾以遂輅¶
旗在列廟食備其牲牢法塟陳其簫皷孝慈之道著矣¶
哀榮之禮備矣尋彼平生之事忽如絶光繋乎碑版之¶
才永存遺烈銘曰¶
(闕/)　　　角立傑堅神鋭玉劔氣雄金皷六藝爰設射¶
<pb:KR4h0022_WYG_909-10b>¶
馭為武百行雖多(集作/名)忠信為主時不兼命位不充才¶
善流慶答身謝榮來太原棣棣寔惟嘉偶羽林桓桓克¶
大其後¶
　　　唐上騎都尉髙君神道碑　　楊　炯¶
南方火徳陽精赫雷電之威西陸金行秋令毒風霜之¶
氣達其變聖人所以定天下之文象其宜聖人所以觀¶
天下之變或衣裳六合舞干戚而掃䖍劉或鍾皷八紘¶
用甲兵而誅暴亂若夫皇天失紀彗孛飛流后土不繩¶
<pb:KR4h0022_WYG_909-11a>¶
(集作/綱是)山河崩竭蚩尤食石交(集作/災)害於生人項羽㧞山¶
慿陵於上國天子聞皷鼙之響思將帥以龔行將軍屬¶
甲胄之容攬英雄而决勝則風雲潜感豪傑挺生得七¶
星之武曲破軍受五運之金多木少四時繁弱射連尹¶
於嶅山萬辟太阿殺顔良於官渡然後達人知足徒興¶
(集作/從)白髪之歌烈士狥名不受黄金之賞與夫棄其筆¶
墨漢家封萬里之侯穪爾戈矛(集作/干戈)周王命百夫之長¶
豈可同年而語哉君諱則字𢎞規其先渤海人也後代¶
<pb:KR4h0022_WYG_909-11b>¶
因官遂家于涇州之定安(唐書作/安定)縣神房阿閣太山横¶
日觀之峰金闕銀臺滄海蔽天虛之岸風土形勝關河¶
表裏三分六州之大業師尚父賛其經綸一&KR0716;九合之¶
元勲齊桓公拓其疆場髙柴至徳籍東魯之聲名髙鳯¶
沉研盛西堂之學校英才磊落而秀發人物蟬聨而間¶
起三光不墜察髙星於太紫之宫八柱無疆奠髙嶽於¶
中黄之域曽祖冲北齊鷹揚郎將周右屯衞清宫府别¶
將成軍夜火教戰秋風九天揚後一之兵六合擁前三¶
<pb:KR4h0022_WYG_909-12a>¶
之陣張生(集作/良)入漢行觀㓕楚之徴㣲子奔周坐見亡¶
殷之兆祖赦周褒郡南和縣長陶元亮攝官於彭澤道¶
契羲皇陳仲弓歴職於太邱徳符星緯飄風驟雨不入¶
(集作/過)灌壇之郷暴武蒼鷹潜出(集作/變)瑕邱之境考才朝¶
議郎止開府孫子荆之天骨亮㧞不羣王夷甫之道心¶
神鋒太峻議郎清秩懸符處士之星開府崇班上接台¶
階之位君雄心獨斷猛氣無前用兵書六甲於自然知¶
射法三篇於性道早圖星象管公眀懐察變之心㓜識¶
<pb:KR4h0022_WYG_909-12b>¶
旌旗(集作/畨)陶㳟祖有行師之畧屬隋人板蕩天下崩離¶
朱陽夾飛鳥之雲紫極現(集作/恕)雄雞之象陳兵争戰窺¶
玉䇿於中州姚石壇場竊金符於㝢縣我髙祖黄雲大¶
帝白水真人風雷海嶽之神精天地隂陽之正氣媧皇¶
受命殺黒龍而定水灾漢祖乘(集作/□)機斬白蛇而開火¶
運君夜觀乾象晝察人情審熒惑之謌謡驗(集作/考)嵩山¶
之䜟記關中王氣不勞丼徳之言沛國真星無待殷馗¶
之説賊薛舉豺狼梟獍檮杌窮竒守幽(疑作幽/集作凾)隴以行¶
<pb:KR4h0022_WYG_909-13a>¶
灾負關河而作孽天王按劔出軍於玉帳之前猛將分¶
麾受律於金壇之下以義寧二年王師薄伐趙國公長¶
孫無忌精兵若獸利器如霜問君以帷幄之謀待君以¶
心腹之寄營當月暈因八門之死生陣法天星乘五將¶
之關格䕃華盖歴眀堂以我和而制其離以我直而摧¶
其曲敗楚師於栢舉未足權衡執秦桴於崤陵無階等¶
級此實君之功也其年詔授朝散大夫賜物三百段排¶
患而釋滯功成而不居比踈傅而辭榮追留侯以髙蹈¶
<pb:KR4h0022_WYG_909-13b>¶
三靈革故君子於焉待時四海清平謀臣以之歸第自¶
太王基命成康隆玉版之圖髙帝受終文武盛金刀之¶
業家給人足天成地平猶勞水旱之餘尚想京坻之積¶
咸亨三年春奉勑於河陽檢校水運使(集無/使字)搜粟都尉¶
河堤使者銅橈鐵舳蒼鷹白鶴之舡竹箭桃花貝闕龍¶
堂之水引紅粟於淮海汎歸舟扵秦晉遂使齊臣獻納¶
先陳不減(集作/涸)之名漢后絲綸即有常平之號望千石¶
之氣可以療饑開萬箱之儲自然知禮此又君之功也¶
<pb:KR4h0022_WYG_909-14a>¶
其年詔賜上騎都尉嗟夫河流曲直天道盈虛鬼神莫¶
之要聖賢莫之預髙臺下泣孟嘗君之惻愴可知梁木¶
興謌孔宣父之平生已矣上元三年春三月日終于樂¶
邑里之私第享年七十六惟君魁梧動俗符彩驚人忠¶
孝天資温良日用一門兄弟盡同鍾毓之車千里賔朋¶
時命嵇康之駕每至白雲生海素月流天未嘗不顧眄¶
山河抑揚琴酒馮異(異字集/作公孫)之大樹對諸將而無言(集/有)¶
(禽/字)子夏之名山謝時人以不語(集作而/長往)四林遊刄八水¶
<pb:KR4h0022_WYG_909-14b>¶
忘筌能祛有漏之因早得無生之法雖十年俱盡陸士¶
衡之長嘆(集作/歎逰)有徴而千載猶生藺相如之壯心恒在¶
即以冬十月丁酉塟於定安東南二十里之平原禮也¶
陶公相宅郭璞占墳靣丹鳯而背𤣥龜兆青鳥而徴白¶
馬三百篇之後卜筮何從二千石之榮子孫無替長男¶
仁叡中男仁楷少男上護仁眆等或體窮三變潘陸不¶
足以昇堂或力敵萬夫關張不足以扶轂有元方季方¶
之長㓜傳學詩學禮之門風金友玉昆忠臣孝子窮號¶
<pb:KR4h0022_WYG_909-15a>¶
積於心髓創鉅纒於肌骨星辰已變昊天無報徳之期¶
霜露潜移君子有終身之感塟之以禮垂制度於三王¶
思之以時别蒸嘗於四季然後按&KR0330;賢之舊徳叙潘岳¶
之家風戴逵銘北海之文張昶刻西山之石若使鄧將¶
軍之一見自得嘉名魏太祖之來觀懸知絶唱其詞曰¶
金闕千仭銀宫百常發揮雷雨震動隂陽山水形勝人¶
神㑹昌九州覇業賜(集作/四)履勤王樂只君子邦家之光¶
驚雷氣候大昴徵祥運屬飛海時逢吸霜中原逐鹿西¶
<pb:KR4h0022_WYG_909-15b>¶
嶽亡羊漢起髙帝周興太王乃披荆棘即(闕/)壇場國步¶
猶阻黎元未康將軍不拜使者相望陣合星斗兵符玉¶
璜殱夷判逆刷滌邊荒化穆三代時清九皇猶思禮節¶
尚試堯湯漕通淮海水泛舟航蒼鷹鷁舳紫貝龍堂功¶
立身退乃懸車杖鄉百年俄項萬緒悲涼昔時華屋今¶
日𤣥房平天慘慘半月蒼蒼地謂西郭山言北邙曲池¶
無處松檟成行¶
　　　唐昭武校尉曹君神道碑　　前　人¶
<pb:KR4h0022_WYG_909-16a>¶
君諱通字某其先沛國譙人也近代因官遂居于𤓰州¶
之常樂縣故今為縣人焉顓頊髙陽之子孫曹叔振鐸¶
之苖裔山河白馬漢丞相開一代之基譙沛黄龍魏武¶
帝定三分之業承家(集作/苖)卹𦙍岳峙星羅居雍州(集作/之字)¶
西境斷匈奴(集作/之字)右臂門容駟馬旌旗玉塞之雄坐列¶
三貂人物金行之秀祖某隱居不仕父顯盪冦將軍河¶
庭寳玉廣都鸞鳯或閭閻之内禮敵於諸侯或抱皷之¶
間威振於千里功則可大以官族而為官徳亦不孤惟¶
<pb:KR4h0022_WYG_909-16b>¶
將門而有將君天才卓越雄略縱横陶謙性好於幡旗¶
王濬志在於長㦸東方諫議口誦孫吳諸葛武侯坐吟¶
梁甫屬有隋之末四海分崩皇運之初三光草昧五星¶
同聚田横猶在於草(集作/每)中九代飛榮隗&KR0349;尚屯於隴¶
右賀㧞盛操符誓衆斬木稱兵以雕題鑿齒之餘¶
負勁努强弓之勇遂欲驅馳我塞北撓亂我河西天子¶
不懌於廟堂皷其雷電使者相望於道路申其弔伐武¶
徳元年乃詔侍中楊仁㳟出使先之以徳義陳之以兵¶
<pb:KR4h0022_WYG_909-17a>¶
甲七旬干羽不籍有苗之師萬國侯王坐見防風之戮¶
君深知逆順獨斷胷懐去危即安轉禍為福非如馬援¶
遨(集作/來)逰二帝之都不學竇融自保三分之重勑授昭¶
武校尉鮮卑醜類慕容殘孽遷扵大棘之城止於小蘭¶
之界雖謂其羣下願聞禮於上宗(集作/京)而拜以將軍遂¶
誇大於諸國貞觀八年詔特進代國公李靖為行軍大¶
總管登壇拜將授鉞行師開太一之三門閉隂符之六¶
甲决勝於爼豆然後折衝萬里信賢如腹心故能匡正¶
<pb:KR4h0022_WYG_909-17b>¶
八極君當仁不讓聞義則行從王粲之戎旅棄班超之¶
筆硯係單于之頸有類長沙斬樓蘭之王更加平縣(集/作)¶
(樂/)詔除上騎都尉車師舊國俯桃(集作/枕)前庭戊巳遺墟¶
斜連後壁負天山而版蕩擁蒲海而䖍劉聖人之徳非¶
欲窮兵黷武王者之師盖為夷㓙静亂十四年詔兵部¶
尚書侯君集為行軍大總管軍營玉帳武畧珠韜旌旗¶
蔽於日月金皷聞於天地安人保大實慿帷幄之謀斬¶
將搴旗誠藉武夫之力君&KR0225;懐髙義思報國恩從來六¶
<pb:KR4h0022_WYG_909-18a>¶
郡之子是惟(集作/為)萬人之敵梯衝所及攻靡堅城矛㦸¶
(一作弟/伐匪)所臨野無横陣一舉而清海外再戰而滌河源¶
飲至䇿勲抑惟恒授詔除上柱國君備嘗艱阻頻有戰¶
功天子聞之累加徴辟慕田疇之節羞賣盧龍之塞髙¶
魯連之義請從滄海之逰遂乃散髮鄉亭拂衣邱壑為¶
趙魏之老在羲皇之上(集作/年)關内諸公深知郭解洛陽¶
人物髙談劇孟家僮有禮皆使拜賔門客多才咸能市¶
義南宫養老坐聞鳩杖之榮東岳逰魂俄見鶴書之召¶
<pb:KR4h0022_WYG_909-18b>¶
以龍翔元年某月某日終于里第嗚呼哀哉夫人某官¶
之女也流湘䧏祉河洛騰休符玉石之堅貞貫風霜之¶
慘烈鏡飛天上窺祥鳯(集作死/鸞鳴)於銀臺劔動星文秘蛟¶
龍於玉匣以某年某月日終越某年月日合塟於某原¶
君孝實因心忠為令徳鮮花匝苑(集作/樹)盡兄弟之歡娛¶
好鳥鳴林展交逰之宴喜太初朗月俯照金鞍叔夜清¶
風來生寳劔故能戰必勝攻必取西零種族遥憚武臣¶
北漢酋豪見稱飛將雖死之日猶生之年園令獨慕於¶
<pb:KR4h0022_WYG_909-19a>¶
相如漢帝長懐於李牧長子㳺擊將軍和政府右果毅¶
都尉上柱國永雄次子朝散郎行西州柳中縣主簿上¶
騎都尉知君等三餘廣學百戰雄才就養之方兼申愛¶
敬慎終之道不忘哀戚雖雨崩(闕/)　　　子之格言而¶
䑕齧前松(集作/末禾)有文王之故事即以某年月日改塟於¶
木城之平原長婦某氏即永雄之妻也某官之女柔風¶
淑譽習禮聞詩上奉舅姑旁睦娣姒温家之婦方歡白¶
玉之臺盧氏之妻空對黄金之椀先以永淳元年某月¶
<pb:KR4h0022_WYG_909-19b>¶
日終至是即陪窆于塋内右翊衞𢎞軌兵圖日用劔術¶
天知六郡許其良家三川養其聲利思𢎞祖徳願叙家¶
風託無媿之銘䟦涉載勞於千仭訪他山之石東西向¶
踰於萬里烱効官昌運負譴眀時始以東宫學士出為¶
梓州司法傾盖相逢當仁不讓庶使見曹娥之碣楊修¶
歎其好詞讀元壽之文髙祖稱其佳作其詞曰¶
大矣丞相天地翼(集作/寅)亮烝哉侯王子孫蕃昌條分葉¶
散源濬流長金城北見(集作/峙)玉關西侯山澤駢羅冠車¶
<pb:KR4h0022_WYG_909-20a>¶
(集作/衣冠)輻凑䧏神生徳興賢誕秀曰有人英材標國楨髫¶
年學劔丱(集作/弱)嵗論兵以身許國東討西征皇家啓聖¶
撥亂反正&KR0647;賊遊魂不㳟王命亦既授首河西大定蕞¶
爾湟中車書未同帝赫斯怒攅其英雄風行電(集作/地)轉¶
谷静山空二庭遺孽交河路絶天子聞鼙元戎按節王¶
師無戰海外有截歸我田廬功成不居嵗云秋矣日月¶
其除壽非金石命也如何孝乎兄弟塟之以禮蓼蓼者¶
莪人生若多言猶在耳𦕈邈(集作/邈若)山河¶
<pb:KR4h0022_WYG_909-20b>¶
　¶
　¶
　¶
　¶
　¶
　¶
　¶
　文苑英華卷九百十¶
