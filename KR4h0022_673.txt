# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:59.065945
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷六百七十三
<pb:KR4h0022_WYG_673-1a>¶
欽定四庫全書¶
　文苑英華巻六百七十三　宋　李昉等　編¶
　幕職下¶
　　上絳州上官司馬書一首¶
　　與京西幕府書一首¶
　州縣部¶
　　與雍州崔錄事司馬錄事書一首¶
　　與夏縣崔少府書一首¶
<pb:KR4h0022_WYG_673-1b>¶
　刑法部上¶
　　獄中上陳後主書一首¶
　　獄中上隋髙祖書一首¶
　　上廵察覆囚使歴城張明府書一首¶
　幕職下¶
　　　上絳州上官司馬書　　　　王　勃¶
月日龍門百姓某謹再拜奉書于司馬上官公足下蓋¶
聞靈化出於窈㝠帝圖寄於寥廓聖人生而萬物覩太¶
<pb:KR4h0022_WYG_673-2a>¶
階平而四國㑹故曰有非常之后者必有非常之臣有¶
非常之臣者必有非常之績至今雷奔雨嘯風前(疑作/旋)¶
電轉拾青紫於俯仰取公卿於朝夕雲臺廹漢南宫列¶
元宰之圖霜㦸羅門北闕據名臣之第嘗見之矣至若¶
時非我與雄略頓於窮途道不吾行髙材屈於卑勢孔¶
宣父之英逹位未列於陪臣管公明之傑秀名近終於¶
郡屬有時無主賈生獻流涕之書有志無時孟軻養浩¶
然之氣則亦有焉豈非妙造無端盛衰止乎其域神期¶
<pb:KR4h0022_WYG_673-2b>¶
有待動靜牽乎所遇向使太公失於周伯則旗亭之屠¶
父韓信屈於蕭何則轅門之餓𨽻又焉得鷹揚豹變吐¶
納風雲者哉故曰知與不知用與不用觀夫得失之際¶
亦窮逹之有數乎其有邀時譽忘㢘恥狥茍得設向背¶
於朝廷立縱横於勢利舉三寸之舌屈辱豪門奉咫尺¶
之書逡廵下席皆自謂材足以動俗智足以濟時鐘鼎¶
輝其顧盼冠蓋生其籍甚豈知夫四海君子攘袂而恥¶
之乎五尺微童所以固窮而不為也此蓋莊周有言所¶
<pb:KR4h0022_WYG_673-3a>¶
以得意而忘象得象而忘言語曰談何容易易稱書不¶
盡言知談之不易而欲言之盡以是思之良可知矣下¶
官者康衢之賤耳嘗聞闕里之言頗挂平輿之目豈不¶
知塵形俗狀游水鏡而多慙抱皷援鼙偶雷門而自失¶
而欲刻鵠飾鳬唐突扃餘(疑/)者邪徒以登山泛海庶測¶
髙深執炬傳螢希增日月三奔九合下官聞管仲之風¶
千載一時君侯受鮑卿之託是以敢陳其徑庭(一作/挺)不¶
然則秋風明月西江留獨徃之因桂嶠松巖南山有不¶
<pb:KR4h0022_WYG_673-3b>¶
羣之地矧區區者而重髙明之閫閾君侯極天分構振¶
瓊樹而韜霞帯地疏源握珠胎而冠月鱗軒羽殿瑶臺¶
降卿相之榮鵲印蟬簪金社發公侯之始青臯獨唳望¶
鴻漸而翻霞丹穴髙鳴對鵷池而矯霧嚴助以賢良待¶
詔未厭承明汲黯以方正拾遺終榮卧理藩維克振既¶
㕘來暮之歌邦國不空自有康沂之相加以雄材廣度¶
散琬琰於胷懷逸氣遒文運風霜於掌握廹青霄而構¶
舎煙霞之涯涘莫尋振滄渤以流謙江漢之波瀾未測¶
<pb:KR4h0022_WYG_673-4a>¶
耀靈桂於趙席垂棘知歸辨羣籟於莊軒懸匏自記(一/作)¶
(託/)賔階夕敝清河銷驥贄之虞虚榻晨披心(疑/)禮得龍¶
驅之地方當翊贊宸極羽儀台屛豈徒偃仰州縣勞事¶
藩庭而巳哉借如僕者言不滿於鄉黨聲不出於堂閾¶
東海取樂於簞瓢南山畢志於文史飡花佩葉入蘭室¶
而談𤣥挹露攀霞坐松扃而嘯逸揚子雲之澹泊心竊¶
慕之嵇叔夜之逍遥真其好也未嘗露才揚已飾小智¶
以驚愚假勢憑時託中人而樹迹遍逰天下寒(一作/容)心¶
<pb:KR4h0022_WYG_673-4b>¶
於將相之門獨守太𤣥側身於名利之境嘗謂奉琴巵¶
於北牖詠詩禮於南陔坐商洛而折(一作/浙)雲英臨江湖¶
而採煙液生願畢矣而屬鸞扃停逸頻虚不次之階鶴¶
板徴賢累發非常之詔天下有道吾豈匏𤓰承逹人一¶
顧之榮辱公車再辟之禮平津侯之博物終屈奉常賈¶
大夫之才名猶逢絳灌况庸者而可免於此乎君侯要¶
津先據圖海盛於當時下官覆簣方勤為山始於今日¶
雖陵深谷變終非入室之賓而晝詠宵吟敢預升堂之¶
<pb:KR4h0022_WYG_673-5a>¶
列夫以幽明不測尺標見天下之心巨細相傾寸管合¶
羲舒之度豈非道存斯貴理在必亨覇畧近發於輿歌¶
皇圖不隔於芻議故有榮枯絶等奉推轂而欣然年勢¶
不侔受分庭而罔愧風規可接惟君侯體之今古未殊¶
則下官願矣常恨霜松列澗萬尋無罩月之期露草滋¶
山寸莖有梢雲之望斯則聲實困於兼濟才位難於俱¶
立况乎地勢不足以誇俗容貌不足以動人遑遑藪澤¶
安足以奉髙明之咳唾也所冀蠅階賤質附雲足而追¶
<pb:KR4h0022_WYG_673-5b>¶
飈蚋序輕姿託霜毛而絶海委名勵已蛟鐔伸獨斷之¶
能偶跡當仁驪珠鮮闇投之懼天衢可望指鵬程而三¶
休巨壑難逰伏龍門而一息死罪云云¶
　　　與京西幕府書　　　　　　劉　蛻(見文粹/集本)¶
漢武帝聞子虚賦初恨不與相如同時既而復喜其人¶
之在世也若然者居蓬蒿而名聞於天子富貴固不足¶
疑其來爵土固不足畏其大今按其本傳云官則止於¶
使者居家初則甚貧嗚呼有才如相如有好才如武帝¶
<pb:KR4h0022_WYG_673-6a>¶
然而不逹者蛻知之矣于時武帝以四境為心中國耗¶
弱爵土酬於謀臣金帛竭於戰士雖念一篇之子虚固¶
不能减十夫之口食宜矣蛻也生值當時天下無事以¶
文争勝得居第一獨蛻居家甚困白身三十過於相如¶
者蓋無人先聞子虚於天子今又不然使有聞之於今¶
藩翰大臣則其人自不廢棄老死者也嗚呼時異矣事¶
古矣相如之時雖遇天子不能致富貴于今之時遇藩¶
翰大臣則足以叙材用伏惟執事以文學顯用士之得¶
<pb:KR4h0022_WYG_673-6b>¶
失無不經於心謂小子之言何如哉¶
　　州縣部¶
　　　與雍州崔錄事司馬錄事書　李　嶠¶
月日三原縣尉趙國李嶠謹再拜致書於崔錄事司馬¶
錄公(一作/事)執事嶠聞彩異彰施不足以遇離婁之目聲¶
殊操暢未可以接延陵之耳况乎𤣥黄莫主宫徴舛節¶
將何以移於好事藉賞知音者乎伏惟公等思侔天假¶
道合神契清襟與秋水俱映縟藻共春葩競發風雲感¶
<pb:KR4h0022_WYG_673-7a>¶
其聲律墻仭深其閫奥羽陵緗簡遥開博綜之門洞庭¶
金石近入鏗鏘之韻固以重規坐右連華史筆深思匠¶
之真筌畢文心之能事嶠學術蕪淺才藝寡薄弓冶遺¶
業獨事斯文而衣冠後進多慙接武頃以三餘暇景四¶
時風月斗酒娛樂嚶鳴感召春還江北時興楚客之謡¶
木落淮南乍動潘生之思有同狂簡無近雅什不意頻¶
降徳音猥垂訪逮恭承嘉惠揣摩虚寡鑒淄水而慙容¶
遵夀陵而恧步但以螢燭光耀尚增輝於暘谷畎澮微¶
<pb:KR4h0022_WYG_673-7b>¶
流且朝宗於水府敢緣斯義上呈如别大夫攄思空擬¶
於登髙小子裁章顧羞於調下某再拜¶
　　　與夏縣崔少府書¶
安成足下伏聞髙義之日乆矣緬惟徽範䖍想徳音山¶
川濶契風月勞心何嘗不煎九廻苦百慮向清風而披¶
襟仰髙門而企躅然執事者庸詎知哉蓋理或宜符雖¶
違必契物有彚感雖逺必臻龍虎鬱風雲魚龍(一作/鳥)歸¶
林壑同聲相應孔父精微之書同翼共飛馬生通博之¶
<pb:KR4h0022_WYG_673-8a>¶
史僕竊不遜仰希古人以為天下襟期(一作/帯非)四海兄弟¶
欵平生於千載感氣義(一作/意氣)於一言道或乖膠漆不能¶
同其異志茍合楚越無以異其同萬里比鄰寧須羣聚¶
而㑹百年叶契何必偃伏而逰昔者鍾君西入邀蔣生¶
為臭味延陵北逰欵國僑為舊識斯並未言而信不介¶
而親芬若椒蘭婉同琴瑟何哉誠相期之有素也若下¶
官者落拓無繫支離少合向嘗効一藝於友朋闗(一作/開)¶
一竒於卿相形淪散冗名棄草澤通人未曾接賞談士¶
<pb:KR4h0022_WYG_673-8b>¶
不以挂言行為誚累動成嗤鄙然敢獻區區之心者徒¶
以螢燭之光不逮日月而禀照之理同涓滴之水無覬¶
江河而體潤之原一也故輙布之於左右以為魏蜀兩¶
俊可復生於今吳鄭兩賢不獨美於古此褊心所度足¶
下豈有意耶且僕智不効於一官謀不周於千慮徳慙¶
季路訴甚伯寮畏此簡書就兹文墨首路之日馳情下¶
風不為燕雀聨翩鴻鵠已逺形留神徃室邇人遐孤此¶
宿心延竚何極然喜遇賢季得抒幽襟直置心許居然¶
<pb:KR4h0022_WYG_673-9a>¶
目擊竊以通家自任更將覩奥為歡聊下拂塵之榻便¶
登勒銘之座芝蘭在室乆乆逾芳花蕚連枝韡韡交映¶
徒觀其室居閑曠庭草蕪沒髙窓納景宻樹栖煙筵有¶
丘中之琴案多濠上之帙懐情落落無事草𤣥虚館隂¶
隂自然純白此傲吏之遺賞髙人之逺致也加復披玩¶
華藻終朝忘倦珠明玉潤雲蔚霞舒符彩相燭稀聲間¶
起彫逾繪素采奪華蟲之飾韻動旋宫響入飛龍之奏¶
三月忘味疇足為多一朝投筆於是乎在想望光景若¶
<pb:KR4h0022_WYG_673-9b>¶
覩清顔下官才不逮人學非通敏徒以聞長者之餘論¶
忝好事之末流有時感激斐然牽課但短綆之才嗟於¶
不及挈瓶之智患在屢空頃者闗塞覊遊風塵旅泊抒¶
情歌事畧有短篇未足追踵詞人亦以言其所志竊不¶
自外思簡知音所冀南郢之聲時參委巷東里之潤或¶
被庸章則駑駘獲薦於九方腹背可儔於六翮矣仍恐¶
豚肩禱薄未足享盈車之報犗餌非香不能致吞舟之¶
獲耳僕事巳清白尋就西轅仰承背夏渉秋方期戾止¶
<pb:KR4h0022_WYG_673-10a>¶
契濶不(一作/未)㑹我勞如何勉敬風猷時敦景行李某諮¶
(一作/白)¶
　　此篇六百八十七巻重出今削去注異同為一作¶
　　刑法部上¶
　　　獄中上陳後主書　　　　　傅　縡¶
夫人君(陳書作/君人)者恭事上帝子愛下民(南史作/黔黎)省嗜慾¶
逺謟佞未明求衣日旰忘食是以澤被區宇慶流子孫¶
陛下頃來酒色過度不䖍郊廟之神專媚淫昏之鬼小¶
<pb:KR4h0022_WYG_673-10b>¶
人在側宦豎弄權見(陳書/作惡)忠直若仇讐視黎民(南史作/百姓陳)¶
(書作/生民)如草芥宫女(陳書作/後宫)曵綺繡廐馬食菽粟百姓離¶
散(南史作兆/庶流離)轉(陳書/作僵)尸蔽野貨賄公行帑藏損耗神怒¶
民(南史/作人)怨衆叛親離恐東南王氣自斯而盡矣(後主怒/賜死)¶
　　　獄中上隋髙祖書　　　　　于仲文(見隋書/本傳)¶
臣聞春生夏長天地平分之功子孝臣誠人倫不易之¶
道曩者尉廻逆亂所在影從臣任重闗河地居衝要嘗¶
膽枕戈誓以必死廻時購臣位大將軍邑萬户臣不顧¶
<pb:KR4h0022_WYG_673-11a>¶
妻子不愛身命冐白刃潰重圍三男一女相繼淪沒披¶
露肝膽馳赴闕廷䝉陛下授臣以髙官委臣以兵革于¶
時河南兇冦狼顧鴟張臣以羸兵八千掃除氛祲摧劉¶
寛於梁郡破檀讓於蓼堤平曹州復東郡安城武定永¶
昌觧亳州圍殄徐州賊席毗(尉廽將也英/華作貔虎非)十萬之衆一¶
戰土崩河南蟻聚之徒應時戡定當羣兇問鼎之際黎¶
元乏主之辰臣第二叔翼先在幽州摠馭燕趙南鄰羣¶
冦北捍旄頭内外安撫得免罪戾第五叔智建旟黑水¶
<pb:KR4h0022_WYG_673-11b>¶
與王謙為鄰式遏蠻陬鎮綏蜀道臣兄覬作牧淮南坐¶
制勍敵乗機勦定傳首京師王諒謙竊據二江叛渙三¶
蜀臣第三叔義受賑朝廷恭行天討自外父叔兄弟皆¶
當重寄或銜命危難之間或侍衛鈎陳之側合門誠欵¶
冀有可明伏願垂泣辜之恩降雲雨之施追草昧之始¶
錄涓滴之功則寒灰更燃枯骨還肉不勝區區之至謹¶
冐死以聞¶
　　　上廵察覆囚使歴城張明府書¶
<pb:KR4h0022_WYG_673-12a>¶
　　　　　　　　　　　　　　　李　嶠¶
月日涇州安定縣尉趙國李嶠謹再拜上書明公足下¶
側聞幽明三光止水洞窮神之察雷電六爻連山繹噬¶
膚之象是以金祗獻序肅帝典於秋霜瑞節宣風播皇¶
華於春澤鷞鳩司讞黄渉(疑作/沙)俟清問之仁神獬推姦¶
素簡飛惠文之筆賔舜門而佇穆指軒郊而靜害分聽¶
之寄其在兹乎伏惟某公孤官授社昻臣疏宗登雅譽¶
於羣鳬照袗黻於瑞鵲青衣西指標玉壘之英詞紫蓋¶
<pb:KR4h0022_WYG_673-12b>¶
南浮變金陵之間氣若乃地華承懿天才嗣武連十珥¶
於中陽壘雙都於上國遺編默覽粹識表於神聰化池¶
昭業精藝鄰於聖道仙查泊宿懸河通博望之津天口¶
飛鉗鬼谷譚縱横之術文用足矣學而優矣然後銅章¶
底務絃佩維襟泱泱大風汎㳺歌而成韻巖巖崇岫應¶
宓琴而度曲誠招異感春狎仁童徳禪靈遊夜呼神女¶
屬二星齊騖八駿駢驅議馬良規兹承不寃之裔誅狼¶
俊槩是寄埋輪之風廼者繡衣貳日錦傅詢風下璿樞¶
<pb:KR4h0022_WYG_673-13a>¶
而禀渙劑玉闗而致職宰鮮東夏舊辯淄澠道䑕西源¶
近分涇渭鎬池十朱(疑/)端衡制其輕重清河二天直繩¶
糾其枉紊故使晨雞輟唱於酸吻夜鵲緘謡於苦哀寘¶
棘剗束薪之苛食苗愜甘荼之戮矣嶠西垂之賤吏耳¶
技非専業未始存於劒書迹惟太簡居然弊於刀筆頃¶
以亨衢覩物窮途迷方自谷罕求聲之資挺險無擇隂¶
之暇是用沿流委逝遇抵而止乗日愒景沍隂斯(一作/期)¶
庇而涸鱗不懸於枯肆更想江湖哀羽未摧於墜繳緬¶
<pb:KR4h0022_WYG_673-13b>¶
窺雲漢退求鄙尚旋顧微軀雖質異鳳毛飾慙豹鞟然¶
嗣徽良冶挹道聖衢至於組織身文筌蹄意象照神交¶
於千載得奥旨於三復貞筠範操秉楛羽以銘丹秀蕤¶
敷簡搴菁華而抒素砥礪希割鉛之効巾緹庶沾玉之¶
資豈期事以命迍跡隨冗擯沉泣與涇泥共滓悲歌將¶
隴泉俱咽彩叨靈鑒觖三獻而孤憤影昧天機懐九方¶
而累悒顧以為探幽詣極𤣥宰之貞分閱秘甄微知音¶
之妙賞且夫清英傃雲出於煨燼之末光華孕日生自¶
<pb:KR4h0022_WYG_673-14a>¶
泥沙之下是知賤有可尊明眸不忽陋而或寳清耳無¶
遺明公銜綍帝廷彯纓天闕片言之賞飛闞言(疑/)於日¶
署尺一之奏抗陳徳於星階伏冀晰鑒蘭苗綴思茅茹¶
俾夫集螢收曜攀若華而繄(疑作/翳)景射鮒堙流泝扶津¶
而飲液野籟叶編鐘之韻甘黎味和鼎之滋則樹李其¶
緘反抛(疑/)知執昔鯷濵據地抗嘉言於直指龍門蹈閫¶
邀逺好於司𨽻兩賔不嫌於黷進二主無忤於歡接並¶
雕芳憲序灼美清流然則古之望今亦猶今之視昔矣¶
<pb:KR4h0022_WYG_673-14b>¶
投翰魄沮授簡心馳不宣某頓首¶
　¶
　¶
　¶
　¶
　¶
　¶
　文苑英華巻六百七十三¶
