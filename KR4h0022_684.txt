# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:59.597044
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷六百八十五
<pb:KR4h0022_WYG_684-1a>¶
欽定四庫全書¶
　文苑英華巻六百八十五　宋　李昉等　編¶
　勸諭上¶
　　與侯景書一首　　　　諫陳寶應書一首¶
　　與徐僕射書一首　　　報尹義尚書一首¶
　　　與侯景書　　　　　　　　高　澄(即齊文/襄王)¶
盖聞位為大寳守之未易責成(一作/仁誠)任重終之實難或¶
殺身成名或去食存信比性命於鴻毛方義節(一作等/節義)¶
<pb:KR4h0022_WYG_684-1b>¶
於熊掌夫然者舉不違(一作/失)徳動無過事進不見惡退¶
無謗言先王與司徒契闊夷險孤子相依偏所眷屬繾¶
綣襟(一作/矜)期綢繆素分義貫終始情存嵗寒司徒自少¶
及長從微至著共相成立(一作/生)生非無恩(一作非/無㤙徳)既爵¶
冠通侯位標上等門容駟馬食(一作/室)饗萬鍾財利潤於¶
鄉黨榮華被於親戚意氣相傾人倫所重感於知巳義¶
在不忘(一作/㤀軀)眷為國士者乃立漆身之節饋以壺飱者¶
便致扶輪之効若然尚不能巳况其重於此乎幸以故¶
<pb:KR4h0022_WYG_684-2a>¶
舊之節(一作/義)欲存(一作/持)子孫相托方為普秦之匹共成¶
劉范之親假使日徃月來時移世易門無强䕃家有㓜¶
孤猶應加璧不遺分宅相濟無忘先徳以恤後人况聞¶
負杖行歌便已狼顧反(一作/犬)噬於名無所成於義無所¶
取不蹈忠臣之迹自䧟叛人之地力不足以自强勢不¶
足以自保率烏合之衆為累卵之危西求救於黒秦南¶
請援於蕭主(一作/氏)以狐疑之心為首䑕之事入秦則秦¶
人不容歸吳則吳人不信當今所觀(一作/相視)未見其可不¶
<pb:KR4h0022_WYG_684-2b>¶
知終乆持此安歸相推本心必不應爾當時不逞之人¶
曲為異端之說遂懐狐䑕(一作/市虎)之疑乃致投杼之感此¶
(一作/比)來舉止(英華作/正非)事巳可見人相疑誤想自覺知合¶
門大小並在(一作/付)司冦意謂李氏未㓕猶言少卿可反¶
孤子無狀招禍于天酷罰不能死亡茍存晷漏追慕永¶
逺五内崩裂但禮猶權奪志在忘思私効力命卒成功¶
業前(一作/近)者聊命偏師前驅致討南兖揚州應時尅復¶
即欲乗機長驅懸瓠屬以炎暑欲為後圖且命旋軍待¶
<pb:KR4h0022_WYG_684-3a>¶
時更舉今寒颷向折白露將團方慿國威(一作/靈)恭行天¶
罰器械精新士馬強盛内外感恩(一作/靈)上下戮力(一作/齊心)¶
三令五申可蹈湯火若使旗鼓相望埃塵相接勢如沃¶
雪事等注螢夫眀者去危就安智者轉禍為福寧使人¶
負我(一作/我負)不使我負人(一作人/負我)當開從善之門使(一作/决)¶
有改迷之路今誠刷(英華作/制非)心蕩意除嫌去惡想猶致¶
疑未便見信若能巻甲來朝䩨弓(一作/垂櫜)還闕者當相授¶
豫州刺史以終身世(四字一作即/使終君之世)所部文武並(一作/更)不¶
<pb:KR4h0022_WYG_684-3b>¶
追攝進得保其禄位退則不䘮功名冀有知幾之心當¶
為可信之事今王思政韋法寳等孤軍偏將逺來深入¶
然其性命在君股掌若欲刺之想有餘力若能擒剪肆¶
諸市朝即加寵授永保疆塲君門眷屬可以無恙寵妻¶
愛子亦相送還仍為通家共(一作/卒)成親好所不食言有¶
如皎日今遣行人路程可度此月十日應至彼間足得¶
還返若能悔過不忘本朝宜遣腹心之使自來向此靣¶
取委曲使相知信如其遲疑未便分决使來賖緩不赴¶
<pb:KR4h0022_WYG_684-4a>¶
期㑹國有常刑以眀君法今(今一作/君既)不能東封函谷南¶
靣稱孤受制於人威名頓盡得地不能自守聚衆不以¶
為強空使身有背叛之名家為惡逆之黨兄弟子姪首¶
足異處(一作/門)垂髪戴白同就塗炭聞者相為酸鼻見者¶
相為寒心覆宗絶嗣自貽伊慼戴天履地之心能無愧¶
乎(疑脫成/敗二字)禍福决之此使善惡向背相任所從脫出自¶
思致延後悔駟馬不追噬臍何及孤子今日不應乃(一/作)¶
(方/)遣此書但見蔡遵道云司徒本無歸西(英華/作惡)之心深¶
<pb:KR4h0022_WYG_684-4b>¶
有追悔之意聞西兵將至遣遵道向崤中參其多少少¶
則與其同力多則更為之備又云房長史在彼之日司¶
徒嘗欲將(一作/遣)書啓將改過自新求効邉畔已差李龍¶
仁等垂欲發遣聞房巳還(一作/逺)遂復停廢(一作/發)未知遵¶
道此言為實為虚但既有所聞不容不相盡告吉凶之¶
理想自圖之¶
　　　一作皆梁書侯景傳¶
　　　諫陳寶書　　　　　　　　虞　寄¶
<pb:KR4h0022_WYG_684-5a>¶
東山居士虞寄致書於眀將軍使君節下寄離流世(南/史)¶
(作難盖避唐世氏諱/並易以他字後同)故漂寓貴郷將軍待以上賔之禮¶
申以國士之眷意氣相感何日忘之而寄沉痼彌&KR0468;愒¶
隂將盡常恐卒填溝壑涓塵莫効(陳書南史/並作報)是以敢布¶
腹心冐陳丹欵願將軍留須臾之慮少思審(陳書南史/並作察)¶
之則瞑目之日所懐畢矣夫安危之兆禍福之機匪獨¶
天時亦由人事失之毫釐差以千里是以眀智之士據¶
重位而不傾執大節而不失豈惑於浮辭㢤將軍文武¶
<pb:KR4h0022_WYG_684-5b>¶
兼資英威不世(南史作/動俗)徃因多難仗劍興師援旗誓衆¶
抗威千里豈不以四郊多壘共謀王室匡時報主寧國¶
庇民(南史/作人)乎此所以五尺童子皆願荷㦸而随將軍者¶
也及高祖武皇帝肇基草昧初濟艱難于時天下沸騰¶
民(南史/作人)無定主豺狼當道鯨鯢横擊海内業業未知所¶
從將軍運洞微之監屢(陳書南史/無此字)折從衡之辯䇿名委¶
質自託宗盟此將軍妙筭逺圖發於𠂻誠者也及主上¶
繼業欽眀睿聖選賢與能羣臣輯睦結將軍以維城之¶
<pb:KR4h0022_WYG_684-6a>¶
重崇將軍以裂土之封豈非宏謨廟畧推赤心於物者¶
也屢申文詔欵篤殷勤君臣之分定矣骨肉之㤙深矣¶
不意將軍惑於邪說翻然(陳書作/遽生)異計寄所以疾首痛¶
心泣盡繼之以血萬全之䇿竊為將軍惜之寄雖疾侵¶
耄及言無足采千慮一得請陳愚管(陳書南/史作筭)願將軍少¶
戢雷霆賖其晷刻使得盡狂瞽之說披肝膽之誠則雖¶
死之日猶生之年也自天厭梁徳多難荐臻寰宇分崩¶
英雄互起龍戰虎争竊號假名銳精持鋒不可勝紀人¶
<pb:KR4h0022_WYG_684-6b>¶
人自以為得之然夷凶剪亂拯溺扶危四海樂推三靈¶
眷命揖譲而居南靣者陳氏也豈非歷數有歸(陳書南/史作在)¶
惟天所在當璧應運其事甚眀一也主上承基眀徳逺¶
被天網冄張地維重紐夫以王琳之強侯瑱之力進足¶
以摇蕩中原争衡天下退足以屈強江外雄長偏隅然¶
或命一旅之師或資一士之說琳則瓦觧冰泮投身異¶
域瑱則厥角稽顙委命闕廷斯又天假之威而除其患¶
其事甚明二也今將軍以藩戚之重擁東南之衆盡忠¶
<pb:KR4h0022_WYG_684-7a>¶
奉上戮力勤王豈不勲高竇融寵過吳芮折珪判野南¶
靣稱孤其事甚眀三也且聖朝棄瑕忘過寛厚得人改¶
過自新咸加叙擢至如余孝頎(陳書南/史作頃)潘純陀李孝欽¶
歐陽頠等悉委以心腹任以牙爪胷中豁然曽無纎芥¶
况將軍舋非張綉罪異盧(陳書南/史作畢)諶當何慮於危亡何¶
失於富貴此又其事甚眀四也方今周齊隣睦境外無¶
虞并兵一向匪朝伊夕非有劉項競逐之機楚趙連從¶
之勢可得雍容髙拱坐論西伯其事甚眀五也且劉將¶
<pb:KR4h0022_WYG_684-7b>¶
軍狼顧(南史/作狽)一隅亟經摧衂聲虧魄(陳書南史/作實虧)䘮膽氣¶
衰沮高瓖向文政留瑜黄子玉此數人者將軍所親信¶
(二字南/史作知)首䑕兩端唯利是視其餘將帥亦可見矣孰能¶
被堅執銳驅馬深入縶(陳書南/史作擊)馬埋輪奮不顧命以先¶
士卒者乎此又其事甚眀六也且將軍之勢孰如侯景¶
將軍之衆孰如王琳武皇滅侯景於前今上摧王琳於¶
後此乃天時非復人力且兵革巳後民(南史/作人)皆厭亂其¶
孰能棄墳墓捐妻子出萬死不顧之計從將軍於白刃¶
<pb:KR4h0022_WYG_684-8a>¶
之間乎此又其事甚眀七也歴觀前古鍳之徃事子陽¶
季孟傾沒(陳書南/史作覆)相尋餘善右渠(英華作餘/黨渠魁非)危亡繼及¶
天命可畏山川難恃况將軍欲以數郡之地當天下之¶
兵以諸侯之資拒天子之命強弱逆順可得侔乎此又¶
其事甚明八也且非我族類其心必異不愛其親豈能¶
及物留將軍身靡國爵子尚王&KR0078;猶且棄天属而弗顧¶
背明君而孤立危急之下(陳書南/史作日)豈能同憂共患不背¶
將軍者乎至於師老力屈懼誅利賞必有韓智晋陽之¶
<pb:KR4h0022_WYG_684-8b>¶
謀張陳井陘之勢(陳書南/史作事)此又其事甚明九也且北軍¶
萬里逺鬬鋒不可當將軍自戰其地人多顧後梁安背¶
向為心修扞匹夫之力衆寡不敵將率不侔師以無名¶
而出事以無機而動以此移(一作/稱)兵未知其利夫以漢¶
朝吳楚晋室潁顒連城數十長㦸百萬㧞本塞源自家¶
圖國其有成功者乎此又其事甚明十也為將軍計者¶
豈(陳書南/史作莫)若不逺而復絶親留氏秦郎快郎隨遣入質¶
釋甲偃兵一遵詔㫖且朝廷許以鐡劵之要申以白馬¶
<pb:KR4h0022_WYG_684-9a>¶
之盟朕不食言誓之宗社寄聞眀者鍳未形智者不冄¶
計(英華作/計始非)此成敗之效將軍勿疑吉㐫之機間不容髮¶
方今藩維尚少皇子㓜冲凡預宗枝皆䝉寵樹况以將¶
軍之地將軍之才將軍之名將軍之勢而能克脩藩服¶
北靣稱臣者乎(陳書南史/無此二字)寧與劉澤同年而語其功業¶
哉豈不身與山河等安名與金石相敝願加三思慮之¶
無忽寄氣力綿微餘隂無幾感恩懐徳不覺狂言鈇鉞¶
之誅其甘(陳書南史/作甘之)如薺¶
<pb:KR4h0022_WYG_684-9b>¶
　　　與徐僕射書　　　　　　　尹義尚¶
義尚白漳濵江涘𦕈若天涯去鴈歸鴻雲飛難寄瞻言¶
鄉國泣珠淚而盈懐窹&KR0304;徳音仰煙霞而疾首既而暑¶
徃寒來愁雲滿塞河冰自結非由漢后之軍草(一作/苦)露¶
恒嚴寧假公超之術霜飄虎渠(一作/踞)距知朔野之寒雪¶
覆龍岑徒憶清江之煖眷言疇昔邈矣遐哉係仰清顔¶
願常豐勝雍容廊廟時宣匡奉之風偃息康莊無廢怡¶
神之道義尚望國窮魂繁憂積嵗雖其未殞豈曰生年¶
<pb:KR4h0022_WYG_684-10a>¶
日者謬忝後車(一作/陣非)陪逰上國曾觀禮樂見季子之知¶
音經奉侍言嗟鄭僑之愽物如軍書愈疾之製碑文妙¶
絶之詞猶貴紙於鄴中尚傳聲於許下逮乎百六之年¶
仍離冄三之酷吉㐫禮數綿歴嵗時嘗膽茹辛備同艱¶
險每冀穹蒼有感大國矜憫以禮言歸馭驛俱反何期¶
毳毛湮淪墜灑漳濵之水逸翮摩霄輕託蓬萊之頂信¶
知有幸無幸見生死之殊倫才與不才驗沉浮之異趣¶
昔秦歸趙璧還得連城晋失楚材直亡其寳自國祚中¶
<pb:KR4h0022_WYG_684-10b>¶
絶行李不通等避世於桃源同&KR0468;寓于仙嶺每瞻牛候¶
馬想金陵之聖人今覩皇華知有熊之建國賔堯仕舜¶
猶是八才緯武經文方儔四貴幸甚幸甚昔楊朱岐路¶
悲始末之長離蘇武河梁歎平生之永别雖復音塵可¶
嗣終隔風雲夣想時通無因覯止依依望楚寸隂有待¶
百年將半輕生若是命也如何今車書同軌行李相繼¶
猥荷文移通賜論及輶軒既以復命義尚未被哀矜竊¶
以普楚釋囚共成親好今乃拘彼來(一作/求)此不亦難乎¶
<pb:KR4h0022_WYG_684-11a>¶
夫以匹夫投分猶須坦蕩况兩國二君那宜細計彼若¶
才如亷樂猶恐不習禁兵茍非其人留之何益然三戰¶
三敗卒成強伯之功七縱七擒終仗天威之力由此言¶
之彼此如耳徐元直西蜀之謀士關雲長劉氏之驍將¶
須歸即遣知叛弗追今之與古何其異趣且二國叶和¶
長江共有如首如尾可以同規或貳或猜豈名唇齒是¶
以隔河分㰱君子知其不終𠂻甲尋盟春秋貶其行詐¶
伏承聖上欽眀英賢佐輔方知觧網之氣用表無偏之¶
<pb:KR4h0022_WYG_684-11b>¶
化若彼之俘虜猶且䝉歸此之南冦何辭不遣如其茍¶
相猜貳信不由𠂻雖篤親隣義尚何罪不任辛酸之念¶
輕陳萬一之情伏願仁人少存疇昔承閑之便希復開¶
言昔張子餘年誠稱吳王之賜微躬邁影實仰含𢎞之¶
澤載筆漣洏罔知所運¶
　　　報尹義尚書　　　　　　　徐　陵¶
别離二國雲雨十年目懸河陽追銅爵而無逺神遊漳¶
水與金鳳而俱飛北使還辱去冬十月十一日告忽同¶
<pb:KR4h0022_WYG_684-12a>¶
年(一無/年字)言叙循還巧製欣慰良深河朔年芳雖當淹晩¶
白溝凂凂春流巳清氣陌依依長楊稍合體中何如豈¶
無鄉思弟居(一無/此字)三秦世胄六輔良家文武兼能志懐¶
開逺谷永之筆無慙古人盖延之功髙視前彦而淹留¶
趙魏亟歴寒暄企(一作/延)望鄉關理多悲切聖朝欽眀纂¶
歷大拯生民戮巨海之奔鯨殱中原之封豕普君之說¶
長安逺於日邉揚雄有言交州在於天際則輸賝王府¶
屈膝閶門川洞酋豪强梁溟海神兵一(一作/所)指率土咸¶
<pb:KR4h0022_WYG_684-12b>¶
康方當偃伯於靈臺韜戈于武庫變大風於五禮驅蒸¶
民於昌辰物色英聲搜揚俊傑投竿負鼎馳歩蒼龍巖¶
穴丘園争趨金馬而弟留河北義等周邵懐此殊才實¶
可傷嗟吾崦嵫既暮容鬢皤然風氣彌&KR0468;砭藥無補追¶
惟疇昔共備行人室家安危賔禮升降懸壼代哭俱歷¶
春冬移館于箕同兹辛苦鳴蜩抱樹亟見藏冰歸鴈銜¶
蘆多經寒食靖言念此如何可忘握翫來書彌其承臉¶
夫以擁腫之木得免因於不才觳觫之牛自保由其無¶
<pb:KR4h0022_WYG_684-13a>¶
用以余鄙陋未友龔生惟歎吾賢不同蘧瑗耳若推溝¶
拯溺每切皇遺(疑/)翮鱗見機覧(一無/此字)所以降咫尺之書¶
馳輶軒之使心期與國必遂還途寜謂親隣更成難請¶
言尋雅告所及縲囚便訪鴻臚幸無淹使聞諸司冦或¶
有邉俘前嵗中流是維同惡燕禽(一作/旗)望闕冀馬臨江¶
裁頓雲羅自投天網京觀之塜宜彰武功周醜之門方¶
申明罰而聖朝好生惡殺收雷&KR0230;電兵車所獲雖同長¶
萬之來思澤從容無異荀罃之禮方之於弟况擬非倫¶
<pb:KR4h0022_WYG_684-13b>¶
伊昔梁朝共奉嘉聘張兹大帛處彼高閑庭奏歌鍾座¶
延僑肹賔客之致(一作/叙)方於阼階田獵之禽同於君膳¶
正以鄉門阻亂致爾拘留家國隆平義應旋反况復韓¶
宣屢至宰孔頻還翻爾遲廻(闕/)之隣睦弟遂鍾儀之操¶
對此皇華高后(左傳/作厚)之詩一何非類關徐亷樂之况三¶
戰七擒之言此日借子之矛攻子之室彼之使客猶尚¶
不還此於齊都豪門貴戚周行匪例事義相懸豈與太¶
弟同年而語吾本自凢流以復衰老稍近東岱不奢(疑/)¶
<pb:KR4h0022_WYG_684-14a>¶
擊壌之年唯欣堯俗若耶之復(疑/)長保安卧時思之(疑/)¶
不棄忝亞宗卿非得侵官天扆但當令艽艽在詠濟濟¶
盈朝才冠卿雲智同荀郭文辭富於江海高論泊於雲¶
霄趨走丹墀之間侍奉清規之内弟來欵言至欲附祈¶
聞聨類非宜更其多惑若使良有(闕/)猶希贈鯉之書郵¶
驛方通復行飛鶬之信執筆澘然不知何向¶
　¶
　¶
<pb:KR4h0022_WYG_684-14b>¶
　¶
　¶
　¶
　¶
　¶
　¶
　¶
　文苑英華巻六百八十五¶
