# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:13.154836
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷九百六十六
<pb:KR4h0022_WYG_966-1a>¶
欽定四庫全書¶
　文苑英華巻九百六十六　宋　李昉等　編¶
　婦人四¶
　　獨孤公夫人韋氏墓誌一首¶
　　權祕監夫人李氏墓誌一首¶
　　李監察夫人蕭氏墓誌一首¶
　　崔縣丞夫人原氏墓誌一首¶
　　李參軍夫人獨孤氏墓誌一首¶
<pb:KR4h0022_WYG_966-1b>¶
　　裴明府夫人閻氏墓誌一首¶
　　李縣丞夫人梁氏墓誌一首¶
　　嗣曹王太妃鄭氏墓誌一首¶
　　殤子韋八墓誌一首¶
　　　前左驍衛兵曹參軍河南獨孤公故夫人京兆¶
　　　韋氏墓誌　　　　　　　　獨孤及¶
夫人諱某字某楚王交傳孟裔孫唐許州司馬皎曽孫¶
渭南縣主簿憼(唐世系表同/本集作懿)之孫兖州金鄉縣尉商伯¶
<pb:KR4h0022_WYG_966-2a>¶
季女祕書省著作郎偉睦州刺史儹之妹(以世系/表添正)其先¶
自彭城郡徙京兆從丞相賢後九世至本州大中正穆¶
始有東西眷之號二十五世至徵士夐居魏周二代出¶
不降志處不遁(集作/隨)俗時人號為逍遙公夫人之七世¶
祖也逍遙公生民部尚書建安公世恭(表作瓘/字世恭)建安生¶
上大將軍宋州刺史仁(表作仁乃仁基之子/仁基乃世恭之弟)將軍生給¶
事中旅即為許州之禰也夫以四言之遺直一經之餘¶
烈(闕/)徵之高風焯於今古宜其秉哲垂懿百代不殞地¶
<pb:KR4h0022_WYG_966-2b>¶
之華望之崇與春秋之唐杜范氏漢晉之袁楊王謝侔¶
其熾大矣哉三(集作/二非)十八葉之明徳茂祉降衷于夫人¶
故孝慈貞儉温惠淑慎文敏好禮三者皆天機生知不¶
待師訓而至廣徳二年夏六月歸于我衣服飲食躬自¶
菲薄夙夜戒敬致孝于荇菜接娣姒以謙馭㓜賤以敬¶
敦善勸義恕不知而矜不能喜怒未嘗形(集作/見)於容止¶
也其徳禮所化宗族以睦兒童知讓生一子四歲而夭¶
大厯四年夏六月癸丑再孕不育乙卯殁于舒城春秋¶
<pb:KR4h0022_WYG_966-3a>¶
若干人至(集作/仁厚)而不福德備而不壽是天不惠于我家¶
也向使錫厥永年正家承筐宜爾子孫百福是享非夫¶
人曷歸啟手足之日長㓜號咷内外親姻(四字集作外/姻内姻親疎)¶
皆行哭失聲也宜哉是歲九月甲申以輤裧裳帷遷于¶
洛陽十一月丁巳(集作/酉非)安宅兆於(集作/于)舅姑先塋之西¶
南隅恐時逝事遷景行不貽於後故刋石以志卒葬且¶
謹而日之¶
　　　著作郎贈秘書少監權公夫人李氏墓誌¶
<pb:KR4h0022_WYG_966-3b>¶
　　　　　　　　　　　　　　　梁　肅¶
成紀李氏自涼武昭王以後後裔熾大在元魏有若司¶
空文穆公沖沖生司徒髙陽公休績諸父兄各登三司¶
崇勲盛烈載在前史夫人司空之後也曽祖允義皇朝¶
慶州刺史大父仲進宣州司士參軍考備冀州司倉夫¶
懸(集作/𤣥)圃崑山是生璵璠徳懿盛族(集作徳/門懿族)宜有賢淑¶
二椽葆儒行不躋貴仕故儲慶發和鍾于夫人夫人㓜¶
而孝恭長而柔明歸于他室克協休德所奉之主則著¶
<pb:KR4h0022_WYG_966-4a>¶
作郎天水權公其人公大節大名達於家邦人倫仰為¶
師表夫人明識茂行光于閨門姻族資其訓式有子德¶
輿七歲而孤夫人茹未亡之哀躬徙宅之教故德輿也¶
十五文章知名二十典祕書貞元二年以廷評尉攝監¶
察御史為江西從事夫人從子南征寓于鍾陵其樂以¶
道其養以禄一慈一孝宜壽宜福天實不弔享年若干¶
以四年秋七月某辰寢疾而終德輿窮慕崩迫忍哀問¶
卜號奉輤裧至于丹徒以來歳某月日權合附于先君¶
<pb:KR4h0022_WYG_966-4b>¶
假葬之域嗚呼有行可尊有禮可法始輔君子終垂母¶
儀而不登上壽不介丕(集作/繁)祉斯命也已篆石紀徳謂¶
為墓誌近古之禮也胡可闕諸其銘曰¶
武昭之胄立徳立功且侯且公文穆之後昭明有融繼¶
别為宗抑抑夫人餘慶是藂温良在躬歸我秘書體仁¶
協衷(集作/衆非)盛徳攸同乃訓孟子擇乎中庸休有先(一作/光)¶
風豈命有極豈天不傭降此鞠凶假窆何所惟栢(集作/松)¶
惟松于江之東棘人充充式號且恫哀思無窮¶
<pb:KR4h0022_WYG_966-5a>¶
　　　監察御史李君夫人蘭陵蕭氏墓誌銘¶
　　　　　　　　　　　　　　　前　人¶
夫人諱某字某南蘭陵人梁世宗明皇帝生南海王珣¶
自南海三葉至有唐太子太師某太師生中書侍郎某¶
以文武之勤左右帝室世祚徐國疊耀(集作/輝)台階蓋夫¶
人之大伯父也父中書之弟駙馬都尉太僕卿諱衡踐¶
脩舊徳尚某邑公主實生夫人𤣥宗其外大父也宣(集/無)¶
(宣字/非)皇其舅也天漢𣲖流地靈騰茂藴為和氣鍾我淑¶
<pb:KR4h0022_WYG_966-5b>¶
德既笄歸于公族李氏曰錪錪官至監察御史以茂行¶
聞於時上奉繼親旁羅羣族夫人内貞明而外柔順至¶
於色養義充於輔佐仁見於周睦至乃冠婚賓祭之式¶
組紃黼黻之事莫不能儀刑邦教律(集作/法)度姻戚洎御¶
史捐館夫人罷執笄(疑作/䒪)之事訓道三女以禮自居二¶
十年間母儀愈(集作/益)光内則愈彰知我者方紀美行貽¶
諸彤史天不與善享年四十八而終時建中元年九(集/作)¶
(四/)月三日也初夫人無子晝哭之後歸于其宗仲弟御¶
<pb:KR4h0022_WYG_966-6a>¶
史中丞復孝愛之德聞於天下出守三州皆從而居焉¶
是歲中丞由潭州遷左馮翊㑹夫人㓜女從夫有江華¶
之貶亦將欲沿三湘展母子之歡途次于晉陵遘疾而¶
没俄兵興不克反葬馮翊次子某以來歲某月日奉其¶
姑之喪權窆于某鄉原嗚呼仁宜有壽善宜有後以夫¶
人之賢且先代之胤與王室之出而亦(集作/其)事並戾豈¶
命也歟予(集作/肅)忝遊馮翊之門也乆見命為誌其銘曰¶
昔在帝祖承天命紀維皇歸妹光耀載起太師之孫魯¶
<pb:KR4h0022_WYG_966-6b>¶
元之子誕受休氣實為女士共伯既没敬姜道存訓成¶
内則耀(集作/輝)動髙門積徳所因其禮宜蕃碩人無子天¶
道寧論將涉三湘奄歸九原生惟(集作/涯)共盡有恨何言¶
　　　鄭州原武縣丞崔君夫人源氏墓誌銘¶
　　　　　　　　　　　　　　　前　人¶
夫人諱某字某河南洛陽人也昔涼武王烏孤景王傉¶
檀繼為傑霸據河右景王生魏太尉隴西宣王賀賀生¶
司徒惠王恭或以文武(集作或/文或武)藩翰王室以拓拔同源¶
<pb:KR4h0022_WYG_966-7a>¶
因錫姓焉夫人其後也曾祖翁皇朝尚書比部郎中祖¶
脩業涇州刺史父老(集作/光)時濟隂太守夫人濟隂第幾¶
女既笄歸于原武丞博陵崔君某以德敏貞儉宣慈惠¶
和(集作/温愸)輔佐君子而成家風原武之伯父沖嘗為刑部¶
郎中每謂夫人淑哲之美可師表姻族洎原武疾病顧¶
視諸子尚藐慮歸祔不獲以屬夫人夫人黙而省焉晝¶
哭之後躬履草莽成反葬之禮禮無違者聞見(集作/者)難¶
之既免喪始游息道門受心法於大照禪師請益之際¶
<pb:KR4h0022_WYG_966-7b>¶
朗然懸解大照没又事𢎞正禪師入定(集作/文)性離天機¶
獨得喜怒哀樂無自入焉宴坐之外以敬姜之風操班¶
氏之詩禮貽訓親族閨門之内盛烈流美禪林髙妙受¶
用不極(二十字集作貽訓諸姑故親族目之曰閨/門盛烈道流美之曰禪林髙趣妙用不極)委和¶
歸真享年若干大厯甲辰歲十一月十三日寢疾捐館¶
嗣子某乙等泣血襄事以來歲某月日權窆于某原仲¶
子左(集作/佐)車純孝而文懼聖善之徳不著後嗣遂假我¶
為誌銘曰¶
<pb:KR4h0022_WYG_966-8a>¶
烈烈雄閥降茲淑哲惟夫人兮郁郁母儀中外肅祗耀¶
閨門兮以道自光我性則常奄歸貞兮孝乎維嗣其哀¶
也至刻斯文兮¶
　　　衢州司士參軍李君夫人河南獨孤氏墓誌¶
　　　　　　　　　　　　　　　前　人¶
夫人姓獨孤氏六世祖永業北齊司徒臨川郡王自臨¶
川五葉至贈秘書監府君諱某門風世德家諜詳矣夫¶
人秘書之第某女生而純孝容範淑茂成于德門歸于¶
<pb:KR4h0022_WYG_966-8b>¶
公族李氏曰濤故楚州刺史仲康之子今御史大夫涵¶
之從兄也少有敏才故秘書府君以夫人歸之恪勤婦¶
禮以正家節門内之治繄柔明是賴乾元初李君參掾¶
信安遂終于位夫人罷助祭之事專以禮詩之學訓成¶
諸孤議者以魯敬姜辛憲英為比晩歲以禪自適謂般¶
若之經空惠之筌恃(集作/持)而為師去諸結縛猶違土也¶
享年五十三大厯十一年某月日寢疾終于常州遂權¶
窆于建安(集作/元)精舎之側明年某月日卜筮襲干吉始¶
<pb:KR4h0022_WYG_966-9a>¶
遷兆合祔于洛陽某之先塋嗣子前越州士曹參軍居¶
介南陵尉居佐譙縣尉居敬孝亷居易等痛聖善之德¶
不可追也俾肅為誌其銘曰¶
温温夫人貞順而慈始為婦儀終為母師仰成法寳穎¶
脱塵機身世兩遺乗化而歸合祔伊何周原舊域哀哀¶
令嗣孝思罔極作銘片石以誌窀穸¶
　　　杭州臨安縣令裴君夫人常山閻氏墓誌¶
　　　　　　　　　　　　　　　前　人¶
<pb:KR4h0022_WYG_966-9b>¶
夫人姓閻氏皇朝考功郎懿道之孫銀青光禄大夫尚¶
書刑部侍郎伯璵之女河東薛氏之出前廷尉評領臨¶
安令裴深之室也春秋若干以大厯乙夘歲五月寢疾¶
卒于晉陵之私第來年月日窆于某原不獲吉卜(集作/兆)¶
未祔于皇姑禮從宜也先期臨安以夫人之德善俾予¶
銘其墓故得而譔云夫人貞順惠和恭明孝慈自天授¶
也樂善睦親儉而好禮承家訓也循(集作/修)采蘋之度以¶
助祭祀得婦道也四教行九族和秉内則也夫人有是¶
<pb:KR4h0022_WYG_966-10a>¶
淳懿故自致禮至于捐館小大無間言中外無異望郁¶
郁詵詵一家興仁俟絶之際請辭其太夫人又辭其娣¶
姒已而顧所生之四女曰母子之愛今也永絶夫中饋¶
不可以無主吾已請而(集作/爾)父娶繼室矣其來也汝謹¶
事之無貽我神羞辭氣不惑言畢遂殁夫號母慟諸女¶
孺慕聞其哀者行路(集作/人)出涕存殁之事其感人深矣¶
哀哉乃為銘曰¶
穠矣蕣華茂藴質兮配此良士如琴瑟兮嚴霜隕零曷¶
<pb:KR4h0022_WYG_966-10b>¶
其疾兮吁嗟碩人歸此室兮¶
　　　德州安得縣丞李君夫人梁氏墓誌¶
　　　　　　　　　　　　　　　前　人¶
夫人安定梁氏族髙祖華陽襄公諱彦先(集作/光)生周隋¶
際歴上大將軍開府儀同三司使持節青冀華相等九¶
州刺史貞惠文敏為兩朝名臣生曽祖永安成公文讚¶
在隋為司隷刺史司隷生皇朝龍興令冀州長史晏晏¶
生朝散大夫堯山令澄夫人堯山之第二女惠和(集作/生知)¶
<pb:KR4h0022_WYG_966-11a>¶
孝慈㓜有令儀長而温良成而柔明年若干嫁趙郡李¶
兼金生四子而兼金卒夫人内持正性外示德禮且以¶
文行忠信貽訓諸子家道以和每言曰敬姜大家吾師¶
也既晩歲修釋氏法以禪誦為事視身世榮枯與夢幻¶
同因命第四子為沙門勵以清淨行既而壽量極享年¶
七十二歲在乙夘十月乙未終于常州建安佛寺(集作/精舎)¶
後五日窆于某原孝子詠等銜痛泣血哀過乎禮懼先¶
夫人德善不聞將誌幽穸以肅外族之屬也俾為斯文¶
<pb:KR4h0022_WYG_966-11b>¶
銘曰¶
伊夫人煥母德道可尊禮不忒訓令子就儒釋没(集作/滅)¶
而藏焉永無隙人欲我知視此石¶
　　　嗣曹王故太妃鄭氏墓誌銘　穆　員¶
大唐貞元景寅歲秋七月己酉荆南節度觀察使户部¶
尚書御史大夫江陵尹嗣曹王皋奉先太妃滎陽鄭氏¶
之喪歸于先王贈尚書左僕射諱職之居實洛陽邙山¶
之原先是皇帝使中謁者詔東京有司備鹵簿鼓吹洎¶
<pb:KR4h0022_WYG_966-12a>¶
祖載儀衛之物且監視之事之前日嗣王有虞乎山壤¶
(一作/墳)泉隧不常陵穴迺以百世之後貽厥來者之義屬¶
于小生太妃諱仲字正和恒州司兵文恪之孫郴州司¶
户休璿之子鄭之於百族也如羣嶽之聳衆山焉溢于¶
世間事不待紀太妃以禮之節為質以樂之和為性以¶
詩之鵲巢采蘩小星殷雷易之坤蠱家人為德小大由¶
之且以其餘施之於外夫是以賢子是以貴以利于家¶
邦年十有四歸於公族又十四歲而先嗣王即世王屋¶
<pb:KR4h0022_WYG_966-12b>¶
天壇之下有别墅焉太妃挈令之嗣王與女子子洎夫¶
族之叔妹未冠笄者與本族凋喪之遺無告者合而家¶
之居無生資勤儉自力仁以恤智以圖使夫饑待我粒¶
寒待我纊(一作/縷)婚姻宦學蒸嘗之禮待我以時嗣王年¶
甫及笄其所以導成慈訓者則以父嚴師教之道兼而¶
濟之于時天下晏然而事有將亂之兆太妃念嗣王之¶
壯必及經綸不患不貞患不更踐(一作/賤)不患不聞先王¶
之訓患不知下人之生卒以仲尼鄙事為教及其長也¶
<pb:KR4h0022_WYG_966-13a>¶
見其為龔黄見其為方召享其孝敬勲榮禄位三者日¶
躋之報焉嗚呼月朢而虧天之道也以建中三年冬十¶
月九日遘疾薨于潭州官舎之寢壽七十有二嗣王奉¶
喪歸葬達于南荆國難方興天下否塞朝廷倚宗周維¶
城之固加於郡帥一等乃用魯公伯禽有為之變俾復¶
其位且使即其次而窆焉嗣王銜恤奉詔以戰克以攻¶
拔統江西援江陵其事墓也如生平之養其哀號也執¶
干戈者悲之今茲龜筮叶謀優詔惟允議者或曰東南¶
<pb:KR4h0022_WYG_966-13b>¶
之鎮荆州為大降冦僅滅多虞未忘遺羊杜之重狥曾¶
閔之節越三千里執喪釋位謂安危何員以為嗣王之¶
於朝廷也曩竭之以忠朝廷之於嗣王也今遂之以孝¶
君臣家國之際於是乎古無以踰況其奉先之志不可¶
以奪臨下之政必可以保且用崇厥孝理始于本枝使¶
為子者悦事君者勸以感人心以順天下不然何卒葬¶
弔贈天王之錫命視于同盟有加等焉初湖南部將有¶
王國良者嘗危疑負固歴年不下嗣王為帥恭太妃之¶
<pb:KR4h0022_WYG_966-14a>¶
教以子召之國良捧檄如歸撫之以信其後入衛中禁¶
錫名維新乃曰爾來之生今日之寵罔極之德也哀請¶
赴葬上嘉而許之其執禮致慕視於(闕/)由是以係之于¶
篇銘曰¶
抑抑母儀稟訓德門來賔王族慶集宗臣如彼崇山應¶
時出雲霈然作雨澤潤生人裕我之蠱啟茲寵勛匡載¶
(疑作/戴)中興為唐晉文宜爾百禄享茲萬春運奪其養(一/作)¶
(運短/奈養)天胡匪仁清洛之陽脩邙之阜我歸我居我徒我¶
<pb:KR4h0022_WYG_966-14b>¶
友維邙與洛將安宅之相乆¶
　　　殤子韋八墓誌(此篇係男子已移入九/百六十二巻今存其目)¶
　　　　　　　　　　　　　　　獨孤及¶
　¶
　¶
　¶
　¶
　文苑英華巻九百六十六¶
