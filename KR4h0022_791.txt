# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:04.536402
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷七百九十二
<pb:KR4h0022_WYG_791-1a>¶
欽定四庫全書¶
　文苑英華巻七百九十二　宋　李昉等　編¶
　傳¶
　　周大將軍邱乃敦崇𫝊一首¶
　　唐相國兵部尚書梁國公李峴傳一首¶
　　唐故東川節度使盧坦傳一首¶
　　　周使持節大將軍廣化郡開國公邱乃敦崇傅¶
　　　　　　　　　　　　　　　庾　信¶
<pb:KR4h0022_WYG_791-1b>¶
崇恒州代郡皷城縣廣義鄉孝讓里人也昔夀邱建國¶
賜姓者十二人平陽舉賢登朝者十六族况復大電繞¶
樞流星入昴派分源别幹其嗣興者乎魏道武皇帝以¶
命世雄圖飲馬河洛兄弟十人分為十姓辨風吹律族¶
氏即其一焉五代祖邈驃騎大將軍開府儀同三司營¶
邱郡開國公于時天道西北既禀謀謨馬首東南實資¶
匡賛因以封名仍為賜氏與夫南公伯即有連類宗則¶
(疑/)樂正非無凖則曽祖雙軌使持節驃騎大將軍司徒¶
<pb:KR4h0022_WYG_791-2a>¶
青兖二州刺史范陽文昭公洛食之始上馬治國登庸¶
之初昇槐論道生則絶席武宫死則配祠清室夫人太¶
原王氏三世為將四代為公社稷大宗鍾鼎貴族伉儷是¶
歸秦晋匹也祖提使持節衞將軍駙馬都督河交二州¶
刺史靈夀縣開國公公子公孫聲名籍甚増輝增耀弱¶
冠昇朝夫人清亷郡長公主孝文帝之第二女也王姬¶
有行車服不繫故得衞青上將張耳賢夫父願使持節¶
大都督徐州諸軍事徐州刺史平陽縣開國公食邑四¶
<pb:KR4h0022_WYG_791-2b>¶
千户少年習象多見兵書澆沙聚石之營却日横雲之¶
陣彎弧則㦸破小支抽劔則泉飛枯井夫人宇文氏周¶
文皇帝之第三妹也母儀令範女師賢哲徳高隆慮義¶
重河陽魏受其終周新其命式墓封墳追旌盛徳乃贈¶
使持節大將軍廣化郡開國公食邑一千户夫人贈安¶
徳郡長公主遊魂寃結非無廣漢之城乆客思歸唯有¶
東平之樹自永安以來魏室大壞海水群飛天星亂動¶
禮樂征伐不出於人主舉賢誅暴議在於强臣高丞相¶
<pb:KR4h0022_WYG_791-3a>¶
驅率風雲奄荒齊晉我舅氏文皇帝駕馭龍虎據有周¶
秦南北渝盟東西敵怨既而各受圖書並當珪壁百姓¶
則父南子北兄東弟西事主則憂親求生則慮禍大周¶
親戚徧鍾荼炭輸之城旦下之織室闗河嚴隔三十餘¶
年天厭䘮亂人思反徳彼之風塵既静凾谷此之冠盖¶
屢渉漳濵中山寃枉之餘代郡凋殘之澤並遇革音咸¶
䝉禮送崇賔兄弟二人相㸔氣息親愛凋零方寸乆亂¶
恒山殺翮豈望同飛而安國徒中鬱為卿相班超絶域¶
<pb:KR4h0022_WYG_791-3b>¶
遂得生還天和四年至於新邑朝廷以舅甥之國外内¶
之親乃授賔使持節驃騎大將軍開府儀同三司大都¶
督安樂縣開國公食邑一千户賔得免虎口仍上龍門¶
聲價已高風焱即逺方欲討論國恥申雪家寃横尸原¶
野是所甘心時不我與先從朝露春秋若干衞國興文¶
子之慟長安有詔𦵏之悲乃贈本官加少傅蒲虞勲三¶
州諸軍事蒲州刺史以天和六年某月日𦵏於長安之¶
洪瀆原妻青州石氏長城郡君𦙍子孤煢生妻嫠室即¶
<pb:KR4h0022_WYG_791-4a>¶
能有節還成守義崇䝉授使持節大都督驃騎大將軍¶
開府儀同三司廣化縣開國公食邑一千户昆季二人¶
同年上將彤廷交映棨㦸相臨昔二馮同徳繼踵當官¶
兩杜齊名夾河為郡比斯榮寵彼將慙色俄然賔疾奄¶
捐舘舍崇兄弟勝衣備罹禍酷同氣長養得及全人今¶
者來歸更連㓙閔每一悲慟行路傷心撫飬愛子情深¶
馬援之慈㳟事寡嫂義甚顔含之孝天和六年授大將¶
軍餘如故龍庭賞出塞之功玉門勞旋師之寵異代同¶
<pb:KR4h0022_WYG_791-4b>¶
和見之今日建徳二年授使持節都督宜州諸軍事冝¶
州刺史怱怱横閤但有誦書曖曖重帷惟聞善政清不¶
置水眀非舉燭乃是入境移風非直停車待雨有勑大¶
將軍冝州刺史廣化郡公崇自夏季無雨以迄於今雖¶
靡神不禱仍未降感知彼州内獨䝉滂澤諒由大將軍¶
精誠所至憂念郡人豐稔可希良以為慰又勑廣化公¶
崇知此存心政術治勤黎人受委稱職嘉尚無已古人¶
有言非行之難念加勉朂以致盡善指令宣納抑操賜¶
<pb:KR4h0022_WYG_791-5a>¶
齊陳物如别宜諭朕懷昔陽平太守别降紅粟之恩荆¶
州刺史偏䝉衮衣之賜治績尤異此之謂乎崇清淨為¶
政廉明為法人不忍背吏不忍欺性不飲酒無所嗜欲¶
深沉牆仭喜愠不形文必正詞絃惟雅曲仁義禮節是¶
所用心緹祑緗素愛翫無已當今四郊多壘尚有公卿¶
之辱皷鼙不息猶勞將帥之謀語其讐耻唯願横行死¶
地思其報國不&KR0532;身膏原野但令天假之年時綏之福¶
忠貞之事公其取焉畧書梗槩陳之直史¶
<pb:KR4h0022_WYG_791-5b>¶
　　　故相國兵部尚書梁國公李峴傳¶
　　　　　　　　　　　　　　　李　華¶
梁公諱峴字某其先隴西人曽祖曰呉王大宗愛子也¶
父曰信安郡王𤣥宗之大臣肅宗之軍佐也公年二十¶
學道於大智禪師志深行苦禪師謂曰汝當為國家陳¶
力縁不在此也自太子通事舍人五遷為魏州刺史化¶
行河朔冄遷為京兆尹嵗大水至尊幸温湯每冬為恒¶
畿輔進奉萬計公止府縣無所獻上知其箴亮益以重¶
<pb:KR4h0022_WYG_791-6a>¶
之甸服千里饑不為害忠矣哉權臣所排出守零陵冄¶
遷御史中丞荆州等五道副元帥徵為宗正卿鳯翔太¶
守時兵荒之後兩京未復公為政人不勞而公賦足智¶
矣哉除尚書左丞禮部尚書御史大夫兼京兆尹公明¶
賞罰而隱人過下吏不逮上延威伸(一無/此字)令引自謝責¶
而慰安之推徳及人剛柔皆化仁矣哉平訟(一無/此字)獄刑¶
察以人情斷以古義正詞匡上直法伸下明矣哉遷吏¶
部尚書平章事以正直進以正直退貶蜀州刺史遷為¶
<pb:KR4h0022_WYG_791-6b>¶
御史大夫兼江陵尹節度觀察使入為禮部尚書宗正¶
卿加黄門侍郎平章事以道事君不可則止可謂大臣¶
歟行垂益之道事堯舜之君公志不申元元失望除大¶
子詹事又歴御史大夫禮部尚書遷吏部領選江西改¶
兵部復命至南陽詔兼衢州刺史一州之人如得父母¶
永泰二年八月薨于衢州一州之人如絶乳育天地痛¶
心朝廷悲懐贈太子少師謚曰某兵部尚書少師同先¶
父之職國家孝治追其世徳乎周之興也内有周召外¶
<pb:KR4h0022_WYG_791-7a>¶
有伯禽康叔漢之盛也東平入輔聖徳巍巍公為股肱¶
衞侯之哭栁莊曰非寡人之臣社稷之臣也公可謂社¶
稷之臣歟夫子稱閔子騫曰孝哉閔子騫稱史魚曰直¶
哉史魚宣盛徳者一言蔽之與公遊者詠公之徳曰柱¶
石天下儀刑縉紳宋(一作/宗)韓房後惟公一人公享年五¶
十五伯兄峘户部尚書統江淮嘗與公並為御史大夫¶
及公之逝伯季同齒哀哉仲兄嶧户部尚書散騎常侍¶
一門親賢繼美畢榮盛矣哉公嗣子大理司直孝孤女¶
<pb:KR4h0022_WYG_791-7b>¶
范陽盧浩妻哀有餘禮孝因其心孝矣哉哀奉世父尚¶
書公之裳帷自信安歸于上都跣行號哭三千餘里以¶
大歴二年某月日窆於某原禮也夫人河南獨孤氏祔¶
焉夫人某官某之女以才淑禮法聞于邦族公為茂徳¶
崇勲之後享大名尊位有令兄弟有賢夫人有孝男有¶
孝女全美如是雖古烈無之¶
　　　故東州節度使盧公傅¶
盧坦字保衡河南人父巒贈鄭州刺史坦少孤初任韓¶
<pb:KR4h0022_WYG_791-8a>¶
城縣尉歴宣城(一作/武)縣鞏河南三縣尉其吏河南知捕¶
賊杜黄裳為河南尹謂坦曰某家子與惡人遊破家産¶
公為捕賊盍使察之坦抑(集作/仰)曰凡居官終始亷白祗¶
入俸錢者雖歴大官亦無厚蓄以傳其能多積財者必¶
剥下以致如其子孫善守之是天富不道人之家也(集/有)¶
(不/字)若恣其不道以歸於人坦以為冝故不使察黄裳驚¶
視因使升就(集有/堂字)坐自此日加重及黄裳為吏部侍郎¶
將授以太常博士㑹鄭滑節度使李復表請為判官得¶
<pb:KR4h0022_WYG_791-8b>¶
監察御史薛盈珍為監軍使累侵軍政坦每據理以拒¶
之盈珍嘗曰盧侍御所言皆公我故不違也有善吹笛¶
者大將十餘人同啟復請以為重職坦適在復所復問¶
曰衆所請可許否坦笑曰大將等皆乆在軍積勞亟遷¶
以為(集作/及)右職柰何自薄欲與吹笛少年(集有/同字)為列耶¶
復告諸將曰盧侍御言是也大將慙遽走出就坦謝且¶
曰向聞侍御言某等羞愧汗出恨無穴可入李復病甚¶
盈珍以甲士五百人入城州人皆駭恐坦遽止之盈珍¶
<pb:KR4h0022_WYG_791-9a>¶
不敢違復率盈珍主兵事制以姚南仲代盈珍方㑹客¶
言曰姚大夫書生豈將才也坦私謂人曰姚大夫外雖¶
柔中甚剛又能斷監軍若侵之必不受禍自此萌矣若¶
從公䘮而西必遇姚大夫吾懼為所留以及禍遂潜去¶
姚果以牒來請終以不逢得解及盈珍與姚有隙從事¶
多黜死者王緯觀察浙西兼鹽鐡使請坦為轉運判官¶
及李錡代請如初轉殿中侍御史錡所行多不循法坦¶
每爭之詞㫖深切聽者皆為之懼累求去不得凡在錡¶
<pb:KR4h0022_WYG_791-9b>¶
府七年官不改錡惡狀滋大坦慮及難又非可以力爭¶
遂與裴度李約李稜繼以罷去後數年詔追錡入錡遂¶
扇兵士殺留後以留已因發兵取宣州為其將所擒送¶
斬死順宗寢疾王叔文居翰林决大政天下懔懔坦說¶
宰相韋執誼速白立皇太子以樹國本執誼深納其言¶
將以為殿中侍御史時御史中丞亦以為請王叔文使¶
人請坦將以為員外郎知楊州(集作/子)留後坦假他辭不¶
受叔文不説故亊皆不行及王叔文貶出坦遂為殿中¶
<pb:KR4h0022_WYG_791-10a>¶
侍御史權徳輿為户部侍郎請為本司員外郎尋轉户¶
部兼侍御史知雜事未乆遷刑部郎中知雜事如故赤¶
縣尉有為御史臺所按者京兆尹密救之上使品官釋¶
之坦時在宅臺吏以告坦白中丞請覆奏然后奉詔品¶
官遽以聞上曰吾固宜先命所司遂使宣詔乃釋數月¶
遷御史中丞賜紫衣分司東都尋歸西臺初上禁絶罷¶
鎮節度使等獻財貨載於赦條時山南節度使栁晟浙¶
東觀察使閻濟美皆罷鎮有所獻坦劾奏之晟濟羙皆¶
<pb:KR4h0022_WYG_791-10b>¶
白衣待罪上召坦對因曰栁晟閻濟羙所獻皆家財非¶
刻下卿勿劾坦對曰陛下所以布大信于天下者赦令¶
是也且兩臣首違詔臣職當舉奏陛下不可以失大信¶
于天下上曰朕既受之矣如何坦對曰出歸有司以明¶
陛下之徳上善之竟為宰相所&KR0230;李錡之誅有司將自¶
淮安王之下墳墓皆毁之宰相不敢言坦奏曰李錡與¶
國同族其反逆不道身既斬死并殺其子罪塞矣若將¶
追毁祖父墳墓臣以為不可淮安王有佐命之功且國¶
<pb:KR4h0022_WYG_791-11a>¶
真又死王事漢誅霍禹不毁霍光之墳房遺愛伏誅罪¶
不誅於𤣥齡此前代及聖朝之故事也康誥曰父子兄¶
弟罪不相及若將易之無乃罪及良臣且傷大體乎上¶
改容曰非卿言何由知此(集無/此字)遂命停毁仍禁採樵給¶
伍户守淮安王之墳以示不忘其功上䇿試賢良方正¶
之士有懐書䇿入者將深罪之坦奏言四方不明知所¶
犯必以為策辭抵忤宜輕其責上從之江陵節度使裴¶
均入為僕射行香時將處常侍諌議之上坦引故事及¶
<pb:KR4h0022_WYG_791-11b>¶
姚南仲近例以為節(集作/證)裴均怒曰姚南仲何足為例¶
耶坦應曰姚僕射但不是勑使耳何不足以為例也遂¶
為均所排改右(集作/左)庶子坦初為殿中當杜黄裳為相¶
故累遷凡二十有三月而至中丞及居官守道正言日¶
聞而人忘其遷之速也(集無/也字)數月宰相裴垍白以為宣¶
歙池等州都團練觀察處置節使兼御史中丞宣州刺¶
史劉闢之逆其婿蘇強坐誅死強兄𢎞為晋州從事自¶
免歸人莫敢用坦奏言蘇𢎞有才行以其弟強坐誅死¶
<pb:KR4h0022_WYG_791-12a>¶
劉闢反誅𢎞與强相去三千里必不通謀以强廢𢎞非¶
陛下惜材之意因請𢎞以為判官上曰假令蘇强當時¶
不就誅尚且宜隨材而任之况在其兄耶遂得請及在¶
宣州江淮大旱米價日長或説節其價以救人坦曰宣¶
州地狹糓不足皆他州來若制其價則啇不來矣價雖¶
賤則無糓柰何(五字集作/如無糓何)後米斗及二百商人舟米以¶
來者相望坦乃借兵食多出於市以平其價(集作/直)人頼¶
以生當塗縣有渚田乆癈坦以為嵗旱茍貧人得食取¶
<pb:KR4h0022_WYG_791-12b>¶
傭可易為功於是渚田盡闢藉傭以活者數千人又以¶
羡錢四十萬代税户之貧者故旱雖甚而人忘災五年¶
冬遷刑部侍郎充諸道鹽鐡轉運使減冗職八十員自¶
江之南補置付之院監使無所與數月轉户部侍郎判¶
度支坦更歴(集作/歴更)重位以朝廷是非大體為已務故多¶
所陳請或上封告泗州刺史薛謇為代北水運使時畜¶
馬數百匹有異馬不以獻者事下度支乃使廵判官往¶
騐之未返上遲之使品官劉泰昕案其事坦上陳以為¶
<pb:KR4h0022_WYG_791-13a>¶
陛下既使有司騐之又使品官往豈大臣不足信於品¶
官乎臣請先罷免䟽三奏上於是遂追劉泰昕舊賦於¶
州郡者或非土地所有責厚價以市之他境坦悉條奏¶
各去其所無罷宣歙㫖支米收其價以移之於湖南免¶
江南鹿腊配之鄜汝州以韓重華為代北水運使開廢¶
田列柵二十益兵三千人嵗收粟二十萬石八年西受¶
降城為河所壊城使周懐義上言宰相議徙天徳故城¶
坦以受降城張仁愿所作當磧石得制北狄之要若避¶
<pb:KR4h0022_WYG_791-13b>¶
河流宜退三數里其費不多天徳故城北倚山去河甚¶
逺失制虜要地非便因使水運使察視逺近利病以圗¶
進上使品官强文彩覆之文彩言與坦合上召坦使條¶
陳將行之竟為宰相所奪乃出坦為劒南東川節度使¶
周懐義數月憂卒燕重旰代其位遂移天徳故城軍士¶
歸怨因殺重旰屠其家初坦與宰相李絳議論多合綘¶
藉為己助及坦出半嵗而綘罷坦至東川盡罷兩税外¶
山澤鹽并𣙜率之籍夷人歌之綿劒二州有通文成州¶
<pb:KR4h0022_WYG_791-14a>¶
路每嵗奏發二千兵以防西蕃其實不過一二百人坦¶
乃奏於衝地置戍鎮之上誅蔡州詔發兵二千人於安¶
州每朔望使人問其父母妻子其有疾者與之藥故兵¶
士皆感恩(集而/有字)無逃者及薨贈禮部尚書¶
　¶
　¶
　¶
　¶
<pb:KR4h0022_WYG_791-14b>¶
　¶
　¶
　¶
　¶
　¶
　¶
　¶
　文苑英華巻七百九十二¶
