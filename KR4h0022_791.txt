# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:04.494113
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷七百九十一
<pb:KR4h0022_WYG_791-1a>¶
欽定四庫全書¶
　文苑英華巻七百九十一　宋　李昉等　編¶
　雜箴¶
　　凡百箴一首　　　　　詞塲箴一首¶
　　暗室箴一首　　　　　兵箴一首¶
　　五箴五首　　　　　　懼箴一首¶
　　憂箴一首　　　　　　師友箴一首¶
　　行已箴一首　　　　　續虞人箴一首¶
<pb:KR4h0022_WYG_791-1b>¶
　　六箴六首　　　　　　動靜箴各一首¶
　　酒箴一首　　　　　　食箴一首¶
　　　凡百箴　　　　　　　　　梁武帝¶
凡百衆庶爾其聼之事之大小先當熟思思之不熟致¶
成反覆其心不定不可施令是曰亂常是曰敗政弗正¶
(一作/止)厥身亦䘮厥命惟慈惟恕惟孝惟敬嚴惟率下直¶
惟厥正如彼互鄉如彼暴虎家聲不建有忝爾祖思之¶
既熟决意而行臨難必勇見義忘生門有賢良家有忠¶
<pb:KR4h0022_WYG_791-2a>¶
貞勿恃爾尊驕慢滛昬勿謂爾貴長夜荒醉日不恒中¶
月盈則虧崇山落峯高樹折枝履邪念正居安思危莫¶
言爾賤而不愛命君子小人本無定性勿謂人㣲而以¶
自輕張他(疑/)為卒李衡為兵忠信孝友皆以揚名有黃¶
叔度父牛醫者聲高海内名重天下伊尹負鼎太公屠¶
肉寗戚飯牛傅說版築皆王覇師世受爵禄誡爾凡百¶
勿戾勿昬人無貴賤道在則尊余重告爾莫自抑卑(疑/)¶
克家棟梁唯斯為吉水清照凈表直影端近取諸身無¶
<pb:KR4h0022_WYG_791-2b>¶
假逺觀猗歟哲人勿謂斯難¶
　　　詞塲箴　　　　　　　　　于　邵¶
惟士立徳必先脩詞學猶殖也問以辨之古有明訓守¶
而弗失質豈勝文文其猶質近古以降末學非倫友無¶
求已進欲干人鍾皷在堂和聲逺至金玉無質良工以¶
器良工謂何如琢如磨唯善克舉不知其他文之為大¶
言不可已上應天光下符地理彼其之子云胡不知見¶
豺則戰惟武之皮坦坦理(疑作/履)道自强不息粲然可觀¶
<pb:KR4h0022_WYG_791-3a>¶
何命與力耽耽公府秩秩徳音文苑重式詞塲以箴側¶
陳芻議敢告翰林¶
　　　暗室箴　　　　　　　　　歐陽詹¶
行以(集作/之)檢身非以為人無滛無泆出處冝一孜孜碩¶
人冥冥暗室罔從爾禮(集作/神)罔輕爾質逺茲小惡念彼¶
元吉勿謂傍(集作/旁)帷上蓋天鑒無外勿謂後掩前扄神¶
在無形天不長慝神實正直神怒天誅未始有極昔者¶
趙盾假寐兢莊天廻厥害鉏麑已(集作/以)亡又有(集作/日)苻¶
<pb:KR4h0022_WYG_791-3b>¶
堅竊為制度神散其類蒼蠅以呼天窺神窺人無不知¶
神忿天忿身無所隱澗松抱節幽蘭以(集作/有)薰歳寒不¶
變無人亦芬草木猶爾人其曷云恐懼(文粹作/戒慎)乎其所¶
不見戒慎(文粹作/恐懼)乎其所不聞先師有言敢告夫君¶
　　　兵箴　　　　　　　　　　梁　肅¶
皇道無名帝始(文粹/作治)有征故効天殺作為五兵曰王及¶
覇功濟天下威實助徳伐乃除祻逐鹿於(文粹/作于)原戰龍¶
在野大寳&KR0008;卼非兵孰可動如决河靜踰滅火蒼蒼萬¶
<pb:KR4h0022_WYG_791-4a>¶
姓懸命在我所行者師所統者徳功本乎義不本乎力¶
順之曰聖逆之曰賊成敗存亡鮮不是則衆不足恃勝¶
不足保武王一戎奄有九有紂之百克其卒無後故長¶
民者無曰我强莫予敢亢尋邑百萬覆乎昆陽無曰我¶
大莫予敢制陳呉攘袂嬴氏大潰武不可翫翫則必窮¶
兵不可廢廢則終㓙故曰天下雖平忘戰(集本文/粹作兵)則危¶
不教民戰是謂棄之(一作/師)齊桓矜衆(集作/振矜)九國以離徐¶
偃仁義本邦亦隳傳美止戈易稱以律古之睿智神武¶
<pb:KR4h0022_WYG_791-4b>¶
不殺治亂之機繫於杪忽壯直且順孰云我遏旅臣斯¶
箴敢告執鉞¶
　　　五箴五首(并/序)　　　　　　　韓　愈¶
人患不知其過既知之不能改是(文粹無/此字)無勇也予生¶
四(文粹/作三)十有八年髪之短者日益白齒之摇者日益脫¶
聰明不及於前時道徳日負於初心其不至於君子而¶
卒為小人也昭昭矣作五箴以訟其惡云¶
　　　游箴¶
<pb:KR4h0022_WYG_791-5a>¶
余(文粹作/于下同)少之時將求多能蚤夜以孜孜余今之時既¶
飽而嬉蚤夜以無為嗚呼予乎其無知乎君子之棄而¶
小人之歸乎¶
　　　言箴¶
不知人之言烏可與言知人之言黙然(文粹/作焉)而其意已¶
傳幕中之辯人反汝以(文粹作/汝下同)為叛(謂在徐/州時)臺中之評人¶
反汝以為傾(謂為御/史時)汝不懲邪而呶呶以害其生邪¶
　　　行箴¶
<pb:KR4h0022_WYG_791-5b>¶
行與義乖言與法違後雖無害汝可以悔行也無邪言¶
也無頗死而不死汝悔而何宜悔而休汝惡曷瘳冝休¶
而悔汝善安在悔不可追(文粹/作止)悔不可為思而斯得汝¶
則勿思(文粹作/弗思)¶
　　　好惡箴¶
無悖(集作/善)而好不觀其道無悖而惡不詳其故前之所¶
好今見其尤從也為比舍也為讎前之所惡今見其臧¶
從也為媿舎也為狂維讎維比維狂維愧於身不祥於¶
<pb:KR4h0022_WYG_791-6a>¶
徳不義不義不祥維惡之大㡬如是為而不顛沛齒之¶
尚少庸有不思今其老矣不謹(集作慎疑/避諱而改)胡為¶
　　　知名箴¶
内不足者急於人知沛然(集本文/粹作焉)有餘厥聞四馳今日¶
告汝知名之法勿病無聞病其曄曄昔者子路唯恐有¶
聞赫然千載徳譽愈尊矜汝文章負汝言語乗人不能¶
掩(集作揜/下同)以自取汝非其父汝非其師不請而教誰云¶
不欺欺以賈憎掩以媒怨汝曽不窹以及於難小人在¶
<pb:KR4h0022_WYG_791-6b>¶
辱亦克知悔及其既寧終莫能戒既出汝心又銘汝前¶
汝如不顧辱則(集作/禍亦)宜然¶
　　　懼箴　　　　　　　　　　柳宗元¶
人不知懼惡可有為知之為美莫若去之非曰童昏昧¶
昧勿思禍至而懼是誠不知君子之懼懼乎未始㡬動¶
乎微事遷乎理將言以思將行以止中决道符乃順而¶
起起而獲禍君子不恥非道之愆非中之詭懼而為懼¶
雖懼焉如君子不懼為懼之初¶
<pb:KR4h0022_WYG_791-7a>¶
　　　憂箴¶
憂可無乎無誰以寧子如不憂憂日以生憂不可常常¶
則誰懌子常其憂乃小人戚敢問憂方吾將告子有聞¶
不行有過不徙宜言不言不宜而煩宜退而勇不宜而¶
恐中之誠懇過又不及憂之大方唯是焉急内不自得¶
甚泰為憂省而不疚雖死優游所憂在道不在乎禍吉¶
之先見乃可無過告子如斯守之勿堕¶
　　　師友箴¶
<pb:KR4h0022_WYG_791-7b>¶
今之世為人師者衆笑之舉世不師故道益離為人友¶
者不以道而以利舉世無友故道益棄鳴呼生於是病¶
矣歌以為箴既以儆已又以誡人不師如之何吾何以¶
成(永本作/承字)不友如之何吾何以増吾欲從師可從者誰¶
借有可從舉世笑之吾欲取友誰可取者借有可取中¶
道或捨仲尼不生牙也久死二人可作懼不吾以(集作/懼吾)¶
(不/似)中焉可師恥焉可友謹是二物用惕爾後道苟在焉¶
傭丐為偶道之反是公侯以走内考諸古外考諸物師¶
<pb:KR4h0022_WYG_791-8a>¶
乎友乎敬爾無忽¶
　　　行已箴　　　　　　　　　李　翺¶
人之愛我我度于義義則為朋否則為利人之惡我我¶
思其由過寧不改否又何仇仇實生怨利實害徳我如¶
不思乃䧟于忒内省不足愧形于顔中心無他曷畏多¶
言唯咎在躬若市于戮慢謔自他匪汝之辱昔者君子¶
惟禮是持自小及大曷莫從(集作/由)斯苟逺於(集本文/粹作於)此¶
其何不為事之在人昧者亦知遷焉及已則莫之思造¶
<pb:KR4h0022_WYG_791-8b>¶
次不戒禍焉可期書之在側以作(集作/為)我師¶
　　　續虞人箴(元和十五/年穆宗時)　　　　白居易¶
唐受天命十有二聖業業惕惕(新唐書作/競競業業)咸勤于(唐書/作厥)¶
政鳥生深林獸在豐草春蒐冬狩取之以道鳥獸蟲魚¶
各遂其生君民朝野(唐書作民/野君朝)亦克用寧在昔𤣥祖厥¶
(集作/祖)訓孔彰馳騁畋獵俾心發狂何以驗(唐書/作効)之曰羿¶
與康曾不是誡終然覆亡故我列聖鑒彼前王雖有畋¶
遊樂不至荒髙祖方獵蘇長進言不滿十旬未足為懽¶
<pb:KR4h0022_WYG_791-9a>¶
上心忽悟為之輟畋故武徳業垂二百年降及宋璟亦¶
諌𤣥宗怡(集作/温)顔聽納獻替從容及璟趨出(唐書作璟/趨以出)¶
鷂死握中故開元事播于無窮噫逐獸于野走馬于路¶
豈不快哉衘橛可懼噫夜歸禁苑朝出皇都豈不樂哉¶
冦戎可虞臣非獸臣不當獻箴輙思出位敢諫從禽螻¶
蟻命小安危計深苟禆萬一臣死甘心(自噫夜歸至此/四十九字唐書)¶
(作審其安危/惟聖之慮)¶
　　　六箴(并/序)　　　　　　　　　皮日休¶
<pb:KR4h0022_WYG_791-9b>¶
皮子嘗謂心為已帝耳目為輔相四肢為諸侯已帝苟¶
不徳則輔相叛諸侯亂古之人失天下䘮國家(集作/家國)者¶
良由是也帝身且不徳能帝天下乎能主家國乎因為¶
心口耳目手足箴書之于紳安不忘危慎不忘節窮不¶
忘操貴不忘道行古人之事有如符節者其在六箴乎¶
　　　心箴¶
大化之精孕之曰人大純之華(集作/靈)結(集作/形)之曰心心¶
由是君身由是臣中既齟齬外亦(集作/乃)紛綸耳厭聞義¶
<pb:KR4h0022_WYG_791-10a>¶
目惡覩仁手持亂柄足踐禍門舜為天子舜不得尊其¶
不尊者與身(集作/心)為臣紂為天子紂乃得尊其得尊者¶
與心為君天子之外復有尊者乃舜之心將舜之身天¶
子之外復有卑者乃紂之心將紂之身危乎惕哉臣之¶
諫君苟輔相不明諸侯不賓君為穢壤臣為賊塵未及¶
於斯良可自勤嗚呼吾君無忽茲文¶
　　　口箴¶
古銘金人謂無多言忽有所發不可不論既有所論復¶
<pb:KR4h0022_WYG_791-10b>¶
論(集作/謂)多言中庸之士由茲保身吾謂斯銘未足以珍¶
出為忠臣言則及君入為孝子言則及親非君與親則¶
宜黙云謗訕之言出入&KR1343;淪一息之波流于無垠猜毁¶
之言如臨帝閽(集作出/如鈞天)鈞天之樂聞于無聞佞媚之言¶
出如絲棼一入于人治亂不分間諜之言出如鷹鸇鷹¶
鸇之迅一舉凌(一作/戾)天無嗜于酒酒能亂徳(集作/國)無味¶
于味味能敗徳以道為飲以文為食成吾之名繄乃勉¶
力¶
<pb:KR4h0022_WYG_791-11a>¶
　　　耳箴¶
聼於無聼黙黙𤣥性聞於無聞洋洋化源勿恃已善不¶
服人仁勿矜已藝不敬人文勿聆鄭聲其亂乃神勿信¶
美談其殛乃身聼誤多害聼妄多敗近賢則聦近愚則¶
瞶堯居九重聼在民耳故得大舜授彼神器勿聼他富¶
熒惑乃志勿聞他貴隳壊乃義慎正今非慎明古是捨¶
是何適古樂而已¶
　　　目箴¶
<pb:KR4h0022_WYG_791-11b>¶
愧爾瞭焉(集作/然)為吾所視髙覩古人有如隣里勿分秋¶
毫分于邦理勿視邦祿視于人紀惟書有色艶于西子¶
惟文有華秀于百卉見彼之倨汙甚塗害見彼之賢綿¶
甚葛藟勿顧厲階紊吾大志勿窺怨府損吾高義入吾¶
明者何人而已古之忠臣古之孝子上立大業中光信¶
史苟不若是蚳蝝之類¶
　　　手箴¶
惟爾之指屈伸由已勿執亂權勿樹賊子勿秉非道勿¶
<pb:KR4h0022_WYG_791-12a>¶
持非理勿擠孤危勿援(集作/授)姦宄慎握吾操俾直於矢¶
慎持吾心俾平如砥剪惡如草颺姦如粃為而不矜作¶
而不恃智如公倕勿為小巧機如偃師勿為竒伎身髙¶
道端毫直國史敬之戒之俟為天吏¶
　　　足箴¶
惟爾跰跰為吾所先居必擇地行必依賢勿踐亂堦勿¶
履利門勿蹈(一作/踏)怨府勿躡禍源鳯凰乃禽不棲凡木¶
騶虞乃獸不踐生物惟爾棲踐保茲無忽¶
<pb:KR4h0022_WYG_791-12b>¶
　　　動箴¶
動生於欲行生於為欲則不忘為則不疑吾道未䘮予¶
何不知勿生季世有爵則危勿居亂國有祿必尸住無¶
布怨去無取嗤迹無顯露名勿(文粹/作無)求知聲無取猜譽¶
無致疑坦道如砥履過蒺藜四海如家去劇縶維日慎¶
一日念(集作/言)茲在茲¶
　　　靜箴¶
冥冥黙黙惟道之域處不違仁居無悖徳勿欺孩孺衣¶
<pb:KR4h0022_WYG_791-13a>¶
冠失則勿慢皁𨽻語言成隙深山雖寂(集本文/粹作樂)豺狼爾¶
殛深林雖安虺蜴爾螫(音/釋)居不必野唯性之寂止不必¶
廣唯心之適勿慠乎名要乎聘帛勿矯乎節取乎禄食¶
躬雖已(文粹/作以)安若敵鋒鏑味雖已(文粹/作以)甘若含氷蘗成¶
吾淳(集本文/粹作髙)風唯靜之力¶
　　　酒箴(并/序)¶
皮子性嗜酒雖行止窮泰非酒不能適居襄陽之鹿門¶
山(鹿門山去襄陽南三十里後漢逸民傳云龎公/與妻子入鹿門山採藥不反是山或名蘇嶺山)以山¶
<pb:KR4h0022_WYG_791-13b>¶
稅之餘繼日而釀終年荒醉自戱曰醉士(有醉士傳/存於他録)居¶
襄陽之洞湖(洞湖去襄陽南二十里龎徳公之舊隱/也襄沔記曰龎公居上洞楊顒居下洞)以¶
&KR3714;䑿(上目下宿/小船也)載醇酎一甔(音眈可/受一石)徃來湖上遇興將¶
酌因自諧曰酒(集作/醉)民(有酒民頌/存於異書)於戱吾性至荒而嗜¶
於此其亦為聖哲之罪人也又自戱曰醉士自諧曰酒¶
(集作/醉)民將天也至廣不能害醉士酒(集作/醉)民哉又何必¶
厠絲竹之筵粉黛之産也襄陽元侯聞醉士酒(集作/飲)民¶
之稱也訂皮子曰子躭飲之性於喧靜豈異耶皮子曰¶
<pb:KR4h0022_WYG_791-14a>¶
酒之道豈止於充口腹樂悲歡而已哉甚則化上為滛¶
溺化下為酗禍是以聖人節之以酬酢諭之以誥訓然¶
尚有上為滛溺所化化為亡國下為酗禍所化化為殺¶
身且不見前世之飲禍耶潞鄷舒有五罪其一嗜酒為¶
晋所殺慶封易内而躭飲則國朝遷鄭伯有窟室而躭¶
酒(集作/飲)終奔於駟氏之甲欒高嗜酒而信内卒敗於陳¶
鮑氏(一有之/甲二字)衞侯飲于籍圃卒為大夫所惡嗚呼吾不¶
賢者性實嗜酒尚懼為鄷舒之僇過此吾不為也又焉¶
<pb:KR4h0022_WYG_791-14b>¶
能俾喧為靜乎俾靜為喧乎不為靜中滛溺乎不為酗¶
禍之波乎既滛溺酗禍作於心得不為慶封乎鄭伯有¶
乎欒高乎衞侯乎盖中性不能自節因箴以自符箴曰¶
酒之所樂樂其全真寧能我(二本/作全)醉不醉於人¶
　　　食箴(并/序)¶
皮子少且賤至於食自甘梁糲(集作粢糲/是下同)而已未嘗食¶
於鄉里食於親戚食於州鄙有鄧邑大夫(鄧邑去襄陽/沔二十里春)¶
(秋曰鄧之南鄙/鄾人是邑也)嚮皮子之名曽未相贄具厚羞以賔之¶
<pb:KR4h0022_WYG_791-15a>¶
皮子辭大夫訂之曰子自甘梁糲則可矣於鄉里親戚¶
州鄙何有皮子曰一杯之食至鮮矣苟專其味必不能¶
自抑既不能自抑日須豐其羞既日須豐其羞則貧也¶
不能無不足因是妄求苟欲之心生窮貪極嗜之名生¶
且大夫不見前世之味禍乎故(一作/在)羊斟不及華元受¶
其謀黿羹不均子家肆其禍熊蹯不熟殺宰夫而趙穿¶
弑雙雞易䳱饋子雅而慶舍死嗚呼吾不仁者乎誠頼¶
其因(集作/用)所欲不可求所嗜不可得方自甘梁糲而已¶
<pb:KR4h0022_WYG_791-15b>¶
使我生於鍾鼎之家膏梁之門日縱異嗜年成奇欲未¶
必不為御者之奔華元也子家之伐靈公也晋靈之殺¶
宰夫也盧蒲癸之殺慶舍也此猶之貪(集作/禽)獸爭食而¶
死者矣故食於天子者則死其天下食於諸侯者則死¶
其國食於大夫者則死其邑食於士者則死其家又焉¶
能以鄉里親戚州鄙為讓乎大夫曰善自惟食之性不¶
能自節亦猶酒之性也復箴以自符箴曰¶
寧能我食不食於人既(集作/復)食於人是食其身¶
<pb:KR4h0022_WYG_791-16a>¶
　¶
　¶
　¶
　¶
　¶
　¶
　¶
　¶
<pb:KR4h0022_WYG_791-16b>¶
　¶
　¶
　¶
　¶
　¶
　¶
　¶
　文苑英華巻七百九十一¶
