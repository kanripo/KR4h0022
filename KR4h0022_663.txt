# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:58.702478
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷六百六十四
<pb:KR4h0022_WYG_663-1a>¶
欽定四庫全書¶
　文苑英華巻六百六十四　宋　李昉等　編¶
　投知七¶
　　投顧端公啟一首　　代人上路相公啟一首¶
　　投户部裴郎中啟一首¶
　　投殿院韋侍御啟一首¶
　　投戸部鄭員外啟一首¶
　　投翰林劉學士啟二首¶
<pb:KR4h0022_WYG_663-1b>¶
　　投西邊節度使啟一首¶
　　投刑部趙郎中啟一首¶
　　投陸侍御啟一首　　上池州衛郎中啟一首¶
　　上池州庾員外啟一首¶
　　上翰林劉侍郎啟一首¶
　　上鹽鐵路綱判官啟一首¶
　　上左司袁郎中啟一首¶
　　　投顧端公啟　　　　　　　顧　雲¶
<pb:KR4h0022_WYG_663-2a>¶
某啟某聞三呉詞苑不乏家聲兩晉儒林非無祖徳洎¶
風流寖薄簮紱漸稀將闡吾宗獨付全徳不依華宇更¶
託何門某逺𣲖涓流寒林一葉學由耕石才實鏤氷爰¶
自随計遐方觀光上國難沽聲價易掇覉愁出谷風髙¶
先摧弱羽登門浪急預返窮鱗伏念一擲魚竿四環星¶
管華髮灑倚門之淚逺書開隔嵗之緘而又曽棄闗繻¶
空歸未得已随律柱捨此何之今則漸偪春期將臨試¶
藝彎弧乏勇睇鵠增憂伏以端公三翁徳服儒流言為¶
<pb:KR4h0022_WYG_663-2b>¶
詁訓荑枯有術肉骨多方儻䝉少借餘波微廻誕説當¶
見長房之竹亦可為龍則知莊叟之魚終能化羽輕瀆¶
尊聽伏積憂惶延望音塵不勝翹企¶
　　　代人上路相公啟¶
某啟某本異仙材又非良器叨因射䇿偶沗決科始脱¶
麻衣纔沾斗粟方期清慎稍竊寵榮無何不善攝生遽¶
沉痼疾懸虵結釁(一作/疹)鬬蟻成灾針石屢加駑(一作/襄)羸¶
無減並相如患渇雖覺有瘳比𤣥晏病風猶稀可療實¶
<pb:KR4h0022_WYG_663-3a>¶
以彌年伏枕終日閉闗嬰㓜素多饘餬莫給腸燃烈火¶
鬢染繁霜分無榮逹之由敢望陶鎔之力家室以幸連¶
姻戚合候起居伏䝉特軫襟靈深垂顧問咨嗟生業憫¶
惻覉危許以轉衘致諸外府側聆嘉命寂聽好音扶䇿¶
病躬開張淚目仰希尊㫖如釋沉疴拜賜猶賖衘恩欲¶
泣望朱門而尚逺銘丹慊以先深必也果踐玉音不移¶
金諾資糧有羡藥餌無虞然後訪三世之名醫千金之¶
顯效獲離枕席再服冠纓維此昇沉實繋恩徳困而待¶
<pb:KR4h0022_WYG_663-3b>¶
問希同喘路之牛誓此酬恩願比棲囊之雀謹專奉啟¶
起居陳謝¶
　　　投户部裴徳符郎中啟¶
某啟某聞放龜者無心覔印養雀者㣲意求環蓋由仁¶
發于誠惠加於物因懐感激遂効禎祥若某者泳沼未¶
期傷弦有日仰恩波而尚逺指雲路而猶賖欲望生成¶
猶希憫惻實以才非辨鵲道異猶龍四海投知希逢厚¶
遇二年求試未遇先塲撫螢忩而便欲灰心對鸎花而¶
<pb:KR4h0022_WYG_663-4a>¶
徒傷淚目加以秦呉路阻烟水程遥甘滑多違問安常¶
闕中宵夣到星漢俄沉萬里書廻槐檀遽改而又偶師¶
題柱竊學棄襦期未逹而不還亦捨此而何適伏以曽¶
將薄伎叨忝殊私儻䝉尚憫枯鱗猶傷塌翼纔霑末薦¶
便是深恩縱不能生報田文亦可以死酬宣子傾心企¶
望瀝懇依投圓蓋低臨方輿上載茍違斯語請告神明¶
謹啟¶
　　　投殿院韋侍御啟¶
<pb:KR4h0022_WYG_663-4b>¶
某啟某聞干時妄動君子不為小智大謀(一作智/大謀小)兵家¶
所忌進憂狂狷退耻敗亡詳觀躁静之機爰(一作/頗)契軍¶
戎之事聊因牋簡假喻師徒冀慿殷氏之凾用代秦庭¶
之泣某名同膠柱用等鉛刀不思量力而行竊欲争鋒¶
而進洎焚舟學海決戰名塲忠(一作/衷)甲不堅心城匪固¶
兩經先榜但(一作/俱)潰楚師再犯終塲亦班齊騎雄鋒缺¶
落鋭志消磨執金皷以無因送降旗而不暇李陵矢盡¶
項籍兵窮歸漢懐慙還呉失計所以重嘘懦氣再奮空¶
<pb:KR4h0022_WYG_663-5a>¶
拳欲罷不能既蘓復上將欲戒嚴文陣蹂躪義圖贖孟¶
明奔命之辜雪曹沬敗軍之辱而我師甚寡彼敵尚强¶
未暇争衡空憂失律持疑不進掉鞅難前先懐納欵之¶
誠欲有乞師之志伏以侍御身弓落鴈心劍剸犀儒囿¶
中軍翰林盟主揮五色筆為諸侯師出竒於文苑之中¶
二南衘璧決勝於粉闈之内七子輿棺儻䝉益以竒兵¶
濟之餘勇旁麾義櫓逺借雲梯使武庫戈矛皆為我旅¶
文山草木盡作王師茍無必勝之功甘受後期之責塵¶
<pb:KR4h0022_WYG_663-5b>¶
凂清聽(一作/徳)伏積憂惶謹啟¶
　　　投户部鄭員外啟¶
某啟某聞桞文暢之遇王融初因雅&KR0008;劉嗣芳之逄沈¶
約實自片辭或兩句可嘉或一篇堪奬則題於團扇冩¶
在郊居遂使西邸流芳南朝溢美時名愈大紙價彌髙¶
今也故事具存清風盡在每因投巻竊賀伊人雖有負¶
於斯文幸遭逄其至鑒若某者學殊半豹藝愧全牛慙¶
無經濟之文空有悲哀之賦投竿魚浦簉跡龍津無一¶
<pb:KR4h0022_WYG_663-6a>¶
時暫廢討論無一日敢忘索課誠不足揄揚大政感動¶
知音比於雕蟲(一作/蟲跡)為文鳥跡(一作/蹤)成字雖無闗至理¶
亦粗有可觀輙敢編録荒蕪輕塵裁鑒禽中一鶚冀文¶
舉之明知嶽底雙龍庶茂先之必識儻或氷壺借潤水¶
鏡分光如其積玉之名示以鑑金之譽一日三復非敢¶
望於休文拂席易衣竊有期於謝混仲尼墻峻元禮門¶
深非因咫尺之書難冩依投之懇絃哀柱促言切詞繁¶
先甘妄進之嗤然(一作/後)受自媒之責干犯明(一作/名)德伏¶
<pb:KR4h0022_WYG_663-6b>¶
積兢慙謹啟¶
　　　投翰林劉學士啟¶
某啟某聞鄭𤣥之謁馬融不知不去趙壹之干羊陟未¶
遇未休或三年常在於門庭或一日再經其牆仞蓋以¶
此時儒學無出於馬公(一作/融非)當世文儒不先於羊子今¶
所以重桴靈鼓復扣洪鐘者實存於此也某問(一作/聞)不¶
知三書惟闕五未能窺豹强欲知龍洎投棄綸竿依慿¶
緗帙從田巴於稷下謁楊震於闗西三篋之書粗知篇¶
<pb:KR4h0022_WYG_663-7a>¶
目一枚墜簡微識指歸栖遲雖甚於蘇秦勤苦近同於¶
寗越時或嚴霜届節脱葉辭枝曲突無烟幽忩有雪飛¶
文月殿欲擬謝莊染翰蘭臺思齊宋玉實以鈍踰龎統¶
魯極曽參三犯龍門屢奔鯨浪𤣥珠難得空迷罔象之¶
津大道多岐頻灑亡羊之泣輙塵藻鑒叨獻菲辭竊自¶
朋㳺或聞推許潘生摛錦巧借丹青謝氏碎金猥加流¶
品亦復願披仙霧頻扣朱門冀遂望塵不期倒屣今則¶
藩羝類窘幕燕同危正當羸角之時未識安巢之計輙¶
<pb:KR4h0022_WYG_663-7b>¶
披肝膽(一作/膈)来訴融(闕/)伏以學士辨敵飛龜才雄白鳳¶
監同止水公甚平衡潤菁藻於詞林薙榛蕪於義路講¶
理則絲繩讓直發言則山嶽慙輕儻假以風雲賜之慰¶
薦奏揚雄於漢殿始郭隗於燕臺願借吹嘘豈無禆助¶
至於斬衣異命顧印酬恩夜盜狐裘曉開魚鑰凡於死¶
所請以身先干犯清嚴無任隕越謹啟¶
　　　又謝下第後使人存問啟¶
某啟某聞收燼枝於烈熖必假良知出埋刃於重泉當¶
<pb:KR4h0022_WYG_663-8a>¶
資至鑒茍非精識孰測神功蓋由六律五音固應難審¶
靈鋒寳鍔或未易知某不善守株妄脩通刺爰從前嵗¶
秋杪去年冬初累貢菲詞上干藻鑑實以仙凡阻越流¶
品懸殊天上程遥人間信斷在塵寰而祝望空有精誠¶
向雲路以存思寜通夣想近者以龍門阻浪鸎谷摧枝¶
鱗鬛傷殘羽翰零落懐鄉莊舄正苦越吟去國鍾儀方¶
悲楚奏誰言否極忽有㤗来前日某官委訪窮居曲傳¶
芳訓側聆尊㫖跪聽玉音竊聞俯降咨嗟深垂憫惻初¶
<pb:KR4h0022_WYG_663-8b>¶
疑夣覺終謂風傳方當退鷁之時忽得攀龍之便伏以¶
學士優㳺仙苑(一作/禁)泛泳天潢覆錦髙眠八花磚而讓¶
寵含香視草五色筆以(一作/而)慙神況鏤鼎思調前籌待¶
運起骸有術肉骨多方儻䝉列在衆賔致之下舍曉彈¶
長鋏不空効其歌魚夜取珍裘竊欲偕於狗盜下情無¶
任攀望依託感激之至謹啟¶
　　　投西邉節度使啟¶
某啟某聞天列將星國分戎律必命英傑以專統臨故¶
<pb:KR4h0022_WYG_663-9a>¶
入則掌驍衛而主親兵為王心膂出則驅隼旟而駕熊¶
軾分國土田茍非敵號萬人謀通七徳孰副擁旌之選¶
仍當注意之求伏以尚書勇冠山西聲聞隴右九天九¶
地之法夜受於神姝金箱金櫃之書曉傳於靈叟故得¶
㧞劍龍吼彎弧鴈驚使夷落無喧干戈盡偃邉&KR0463;息熖¶
寒柝沉聲為天子之長城斷匈奴之右臂加以文通三¶
變學洞九流郭璞神毫每通於夣想羅含彩羽素貯於¶
心誠時或月滿青樓風清𦘕閣謝𤣥暉之理郡不廢謳¶
<pb:KR4h0022_WYG_663-9b>¶
吟杜元凱之禦戎何妨講讀而又政惟師古恩切字人¶
利刃一揮亂繩皆理佇見鳯銜仙詔豹製牙旗長驅十¶
乗之驍雄福致一方之黎庶遐瞻寵渥不越秋冬某稷¶
下儒生天涯客子逺擕書劍来拜斾旗識馬援之鬚眉¶
見太初之禮樂頻叨前席屢聽𤣥談憂一夫不濟其生¶
耻一物不登其所義形顔色煦(一作照/疑避諱)發襟靈因敢覼¶
縷血誠輕塵藻鑑必希恩察少賜知憐某射鵠無功亡¶
羊有恨婁敬之衣裘屢敝張儀之頰舌何為至於草織¶
<pb:KR4h0022_WYG_663-10a>¶
衡門雪封陋巷蛙鳴竈㡳魚躍釡中然猶講樹未休書¶
筠不已潜脩此道以俟(一作/候)明時春初將謁朱門卜行¶
上國蓍言利見龜告叶從徑趨沙漠而来直指旌旗之¶
下盡披肝膈布在牋毫事逼丹誠言多直致志(一作/心)同¶
鄰女止希蘓代之餘光身類鲋魚惟冀莊周之一勺干¶
犯清重無任兢惶謹啟¶
　　　投刑部趙郎中啟¶
某啟某聞弱水渺瀰匪風輪而不濟丹丘懸(一作/綿)邈微¶
<pb:KR4h0022_WYG_663-10b>¶
羽駕而何之茍非𤣥化之功寜造長生之境其有本無¶
靈氣復異仙材徒勤九轉之功未識三清之路侍立於¶
葛洪陂上願附龍鱗徘徊於緱氏山前思随鶴馭敢傾¶
丹赤盡寄牋毫扣徳操之皷鐘冀聞遺響仰劉琨之山¶
海庶覿髙深或覬憐憫少加披省某勾吳寒族鄒魯庸¶
儒偶効殺青因思拾紫捨獨繭文竿之樂預横經染翰¶
之游一别楚山四凋秦葉進惟角觸(一作/解)退則覊棲望¶
化羽之期烏頭詎白困龍門之險魚尾將頳近者輙以¶
<pb:KR4h0022_WYG_663-11a>¶
荒蕪上干裁鑒實慙小道不副至公或自朋㳺竊聆風¶
㫖潘江陸海曲借品流繡叚金聲仍加縁餙今則將臨¶
筆陣漸逼掄材既乏先容惟憂㸃額絃哀柱促風勁葉¶
危輙冩丹誠仰塵清鑒儻䝉特分餘潤微假末光朽枿¶
生荑寒灰發熖纔沾慰薦便是輝華酬恩豈止於捐軀¶
効徳願同於異類廻眸顧印庶竊比龜靈四代五公請¶
先於雀報¶
　　　投陸侍御啟¶
<pb:KR4h0022_WYG_663-11b>¶
某啟某聞河南器賈本為能文紀(一作/渭)北推袁曽因善¶
賦或以年將弱冠或以才越衆流繇是援自後生寘諸¶
前席髙擅洛陽之價雄專倚馬之名故能為文苑之美¶
譚作儒家之盛觀若某年將逾誼才不及宏論乏過秦¶
詩殊詠史徒脩通刺莫偶深知加以故國三千青霄九¶
萬但抱覊離之苦畧無騫翥之期陶元亮之揮毫只思¶
歸去庾子山之染翰空有悲哀近者不自揣量輙懐狂¶
狷累緘巴唱来叩郢門螢近燭龍敢言芒耀鷃親威鳯¶
<pb:KR4h0022_WYG_663-12a>¶
論耻羽儀近自朋游竊聆風㫖毎承譚論常借丹青免¶
貽覆甕之譏叨枉擲金之譽此皆情深誘掖意在推持¶
馳洛下之名華徑容攀附記呉中之氏族常在接聨令¶
申孔李之交許入原甞之舎且知逄晏子屈則宜伸媒¶
遇蹇脩醜而思嫁所以更傾幽抱來訴融襟宋玉雄風¶
必加吹照謝莊明月終借光輝獲居七士之間便是百¶
生之忝干犯清聽伏積憂惶謹啟¶
　　　上池州衛郎中啟¶
<pb:KR4h0022_WYG_663-12b>¶
某啟某聞哲匠搜材不遺於榱桷至公選士無間於蒿¶
莱茍求其文行高明豈計其人材仄陋故王襄之臨益¶
部首薦郡人杜宻之理太山先推縣吏咸齒公侯之爵¶
秩欝為文學之宗師若某者早寓樂郊實為編籍數間¶
螢牖猶存於去獸江邊一葉漁舟尚繋於還珠岸下頃¶
者不量名分學翫縑緗足履春闈肩隨貢士争先路狹¶
角力材微伏膺於孔硯江毫終愧於秦(一作/楚)鷄遼豕加¶
以中臺千里丹禁九重空吟招隐之詩誰買長門之賦¶
<pb:KR4h0022_WYG_663-13a>¶
寒同氷子久迷温燠之途窮類偶人更軫漂流之歎伏¶
念自随鄉薦便託門墻每以蕪詞常干藻鑑必謂秉持¶
刀尺流品生徒豈期来暮興歌亂繩思理旋提郡竹俄¶
擲省蘭寜知出刺之邦又是維桑之地伏以郎中含香¶
望重覆錦才髙輟自南宫出臨偏郡池魚官犢既濟於¶
公私綸閣𤨏闈已形於僉矚某近得弟霄狀報竊知曲¶
敦奬勸俯念孱微深嘉寗越之辛勤仍憫酈生之落魄¶
大垂恩煦下䕃宗親兒童知激勵之風骨肉感饘餬之¶
<pb:KR4h0022_WYG_663-13b>¶
賜伏以秦呉阻隔江嶺萦廻不獲奔走階庭拜陳感激¶
随車在御空懐軾下之熊無翼陵虚更羡旟邉之事¶
　　　上池州庾員外啟¶
某聞陳太守之奬善先自郡人鄭司農之受知始從鄉¶
佐欲使恩隆薄俗化起儒門年代雖遷風流常在某者¶
樵蘇賤品桑梓遺民識昧機先智惟人下陳於器用則¶
魏瓠興譏列在宫商則齊竽致誚徒以㓜知經訓長辨¶
義方偶近縑緗遂捐耕釣披經閲史無怠於光隂雪牖¶
<pb:KR4h0022_WYG_663-14a>¶
螢忩每叨於懸刺至於論都叙别歎逝悲秋假烏有以¶
交談擬子虚而發論偶以書筠得句聊因起草成篇陸¶
海潘江亦常聞慮宋風謝月素所營心縱不及於前脩¶
時見推於同軰爰自束書辭楚懐刺逰秦求試春官昇¶
名貢士投暗而終多齟齬秉機而本乏梯媒纔犯龍津¶
旋悲鶂退且桃花浪峻難前短鬛纎鱗蘋葉風髙預返¶
踈翎弱羽雖匡衡逰䆠未及十年而卞氏傷嗟俄經再¶
刖廻翔輦下求索闗中横戈而未忍先降掉鞅而猶思¶
<pb:KR4h0022_WYG_663-14b>¶
更戰竊念秦舟已爇敵在不還蜀柱曾題途窮未返而¶
又戀深陟岵悲重倚門父子棲遲鄉閭共笑蘇秦覊旅¶
骨肉相疑儻䝉特降文符稍存庥庇纔聞顧盼便是恩¶
榮使魯鄰知敬孔丘楚市不陵韓信謝郎中端楚公皆¶
曾投謁遂忝眷知近聞有使還家便令附狀訴言名姓¶
實辱奬憐非敢趦趄妄邀聲援¶
　　　上翰林劉侍郎啟¶
某聞皎鏡當懸無疲屢照華鐘在簴不阻頻鏗其有餙¶
<pb:KR4h0022_WYG_663-15a>¶
貌前来横筳直進思投郎鑒願聽洪音孔室髙深前逺¶
仲由之懇羊門峻阻難傳趙壹之懐所以載託牋毫用¶
為紹介某呉門釣者闕里儒徒捨詹何獨繭之綸學揚¶
子雕蟲之技慕顓孫之干禄効車子之聚螢西過許昌¶
空吟景福東㳺鄒魯欲擬靈光時或風入楚臺雪飛梁¶
苑偶然成詠忽爾盈篇是用歴韓鄭之門庭學楊衡之¶
刺謁刻舟琢木未擬迃踈鑿柄攻堅難方齟齬以致兩¶
臨文陣俱挫筆鋒東郭先生將逃濫吹歩兵校尉欲泣¶
<pb:KR4h0022_WYG_663-15b>¶
窮途然亦黙聽時謡頗聞通論以為蔡中郎之未顧則¶
竹葉柯亭張司空之見知則劍辭圓室以時方濟㑹物¶
有窮通湏因甄藻之時冀别沉淪之所求諸作者不在¶
他人是以某月日輙貢菲詞上干英眄以侍郎學士作¶
時儀鳳為國元龜學海波瀾常融沆壑情田壟畆曽稔¶
耕耘屬詞則麗藻恒春視草則文星鎮動言能振蟄勢¶
可燃灰儻䝉垂一顧之恩出陸沉之所平生進退決在¶
指蹤干犯清嚴無任惶懼企望之至謹啟¶
<pb:KR4h0022_WYG_663-16a>¶
　　　上塩鐡路綱判官啓¶
某聞積塊為龍猶能致兩攻堅作鳥亦善因風此皆出¶
自巧心營於敏手被之鱗甲假以毛羽纔離土木之形¶
便逹隂陽之理當其入用猶或濟時況某跡忝人曹名¶
殊物類瞻雲望畢粗識晦明指月看箕常知動息實以¶
曽親筐篋强學進趨人非冠玉之儀賦乏披砂之譽澗¶
松遲茂隴葉難芳重趨孟門再困先浪以至萍漂陸海¶
蓬轉九衢吳子生涯惟餘四壁揚雄家産不過十金猶¶
<pb:KR4h0022_WYG_663-16b>¶
然染翰自强草𤣥無怠克已惟脩其直道潜心將候於¶
已(一作/明)知必有英賢寧無濟㑹自叨將陋唱再黷冲襟¶
螢邇太陽敢言芒耀鮒游滄海方愧眇㣲豈期俯惻湮¶
沉深垂汲引吐丹青於金口誇姓氏於同心榮耀既多¶
鐫銘倍切今則俯臨文陣方假詞鋒失水多虞傷弦易¶
怯輙披肝肺更訴融明儻䝉少借餘光微均美䕃庶使¶
因風託便不謝於冥鴻假霧成斑無慙於隐豹塵黷清¶
鑒無任攀望延佇憂懼之至謹啟¶
<pb:KR4h0022_WYG_663-17a>¶
　　　上左司袁郎中啟¶
某聞仙翁逞術叱石為羊方士呈能結巾成兔茍神靈¶
之必至亦變化而何難其有欲改前蹤湏慿異行徴諸¶
事跡或可比倫如某者稷下庸儒呉中單緒爰從㓜稚¶
竊慕摶鵬思積學以干時欲代耕而求禄俄抛釣舸遂¶
履名場朝無九品之親業有三餘之苦揚子雲之詞賦¶
自愧雕蟲丁敬禮之文章人嗤畫虎邉蓬易斷路槿難¶
芳頻傷肅殺之威未識陽和之力窮棲家逺旅宿衣單¶
<pb:KR4h0022_WYG_663-17b>¶
望鵠長踈懸鶉屢敝況復呉波㵼渌秦巘堆青懐橘莫¶
從採蘭多阻大書一去𤣥律方還蝶夣初廻凉宵已艾¶
恨淚泉湧愁膓火煎數竒而只自傷身語苦而何人傾¶
耳竊思曽披仙露獲拜仁風煦以温和借其光彩或終¶
以陸沉興念再惻傷懐願假雲雷偶蘇幽蟄豈可使鷄¶
鳴凾谷只美馮諼龍躍天衢獨傳文舉倘徳鄰而義合¶
寜古有而今無遐想音徽無任懇廹遥瞻紫氣希傳尹¶
喜之書更詣朱門重奉張湯之刺謹啟¶
<pb:KR4h0022_WYG_663-18a>¶
　¶
　¶
　¶
　¶
　¶
　¶
　¶
　¶
<pb:KR4h0022_WYG_663-18b>¶
　¶
　¶
　¶
　¶
　¶
　¶
　¶
　文苑英華巻六百六十四¶
