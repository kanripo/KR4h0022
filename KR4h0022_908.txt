# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:10.155275
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷九百九
<pb:KR4h0022_WYG_908-1a>¶
欽定四庫全書¶
　文苑英華卷九百九　　　　宋　李昉等　編¶
　軄官十七(諸將/軍六)¶
　　忠武將軍茹義忠碑一首¶
　　驃騎大將軍論惟賢碑一首¶
　　鎮軍大將軍王榮碑一首¶
　　　忠武將軍茹公神道碑　張賁然¶
在昔帝軒之裔有控帶絶塞擁據羣雄殆於斯萬年得茹¶
<pb:KR4h0022_WYG_908-1b>¶
茹之部謂名王盛族大人鴻胄聨華魏室接慶齊庭鐘¶
鼎焜燿於數朝土田陪敦於列辟自拓䟦宇文氏䧏為¶
著姓焉則公之先也公諱義忠本家鴈門今為鴈門人¶
矣祖惠隋定州深澤縣丞父簡皇澤州永固府左果毅¶
都尉莫不果行毓徳脩身踐言以北方之強為南金之¶
寳英風雋列海内知名公特稟元和偏鍾間秀瓌貎傑¶
出雄鋩挺生㓜則知書長遂多藝知人能事靡不盡善¶
有識一見即以逺大相期然而家傳崇業尚豪舉雖曰¶
<pb:KR4h0022_WYG_908-2a>¶
雅好博物終恥猶為腐儒未嘗不一心殉邊百死許國¶
與孫吳而暗合以驃衞為已任開元中以良家子戰功¶
居右補涇州四門府别將䇿勲之授也乆之秩滿六鈞¶
伎癢七札賈餘歴試粉闈長驅金埒措杯入妙曽不出¶
正相圃擇賢觀者如堵以武部試甲科改授河南府王¶
屋府果毅加游擊將軍用絶倫也累遷汝州魯陽府折¶
衝尋改虢州金門府折衝驟増武功級叙忠武將軍夫¶
其䇿名委質積行累功禄以實干職無越請雖晉用之¶
<pb:KR4h0022_WYG_908-2b>¶
有次亦周行而未髙至於幕有急賢司有渇理仁資規¶
畫争請於𢎞羊武藉詞華競留於阮瑀豈直軍形(疑/)地¶
勢聚米成圖抑亦國要時湏立談集事是亦為政奚必¶
褰帷之與綰墨歟但以公之徳之才令問令望執先府¶
君先夫人之喪也二連之孝聞與上交下交之契也三¶
益之信著在師旅有不可犯之色於郷黨則謙似不能¶
言寛猛得其中卷舒合夫禮可謂古之文武不墜斌斌¶
君子者矣擁旗旄享茅土亦術内之事耳性頗樂道情¶
<pb:KR4h0022_WYG_908-3a>¶
兼慕閑每凝想於清髙不致身於趨競僶俛芳嵗蹉跎¶
後時未展丹心徒嗟白髮命之不偶李廣寧遂於封侯¶
生也有涯賈誼終傷於嘆鵩天寳元年盖寢疾者浹日¶
以六月十九日薨於京兆長安縣太和里之私第春秋¶
八十嗚呼哀哉梁木壊乎將壇隳矣罷市無喻輟舂如¶
何有才子三伯曰元顥皇易州遂城府左果毅仲曰元¶
晃左羽林大將軍季曰元曜則今之驃騎大將軍行左¶
羽林大將軍知軍事上柱國鴈門郡王當斯時也靡不¶
<pb:KR4h0022_WYG_908-3b>¶
血泣無訴柴毁過人即以其七年七月十六日塟於京¶
兆長安縣永平郷阿房殿之墟禮也先是夫人陳留郡¶
君謝氏贈沂國太夫人語成圖史動合禮容徳重陶親¶
賢過孟母然而當年桂歇早嵗蘭摧石&KR1038;之封徒髙薤¶
露之悲終積於戱大業之後景系之餘間雖陵夷小不¶
進用尋必福履大賢出焉故公以之隂隲於身善積於¶
物河瀆為之吐秀山岳為之䧏靈挺然欝(闕/)生夫驃騎¶
矣皎若片玉粲如渾金眀月照人干將立斷長才廣度¶
<pb:KR4h0022_WYG_908-4a>¶
茂績殊勲羽林應上天之星鴈門封塞下之地公侯必¶
復斯之謂歟若不然者則湏(疑/)以㐫舋次鍾伯早世克¶
家紹構孑然一人而能叙終身之悲展罔極之痛二十¶
年上有詔贈公為汾州刺史拜冊于先塋斯亦可謂事¶
親之禮終哀榮之道備矣且陵或變谷海有為田滕椁¶
未開防墓誰辨匪慿不朽之石曷傳無婉(疑作/媿)之詞爰¶
訪墨卿以述銘曰¶
秦殿南趾漢池東曲莾蒼開原蕭條古木于嗟鴈塞赫¶
<pb:KR4h0022_WYG_908-4b>¶
矣雄族昔也摐金兹焉埋玉鏌鎁徒挂大屈終藏日色¶
不暖風枝自傷萬事颯而烟盡片石歸而天長庶徳祖¶
之來思無慙黄絹幸仲宣之見背不墜餘芳¶
　　　驃騎大將軍論公神道碑　吕元膺¶
公諱惟賢字惟賢其先西土人也髙祖諱東賛作相于¶
西戎因官立姓遂為論氏貞觀中威懐四裔平定北庭¶
蕃戎欵附萬里獻琛慕嚮華風欲為和親延頸企踵心¶
馳闕下太宗皇帝覧其誠至遂許之公主時戎王遣相¶
<pb:KR4h0022_WYG_908-5a>¶
(一作/祖)東賛為使來迎不忒其儀不愆于素召見顧問進¶
退合旨詔以瑯琊公主外孫女妻之東賛自陳以本國¶
有妻又以賛府未謁公主陪臣不敢先授(疑作/受)殊寵太¶
宗嘉之又竒其對撫以厚恩遂有歸化之心曽祖陵與¶
祖躬仁同總衆于東至髙宗朝㧞部落七千餘帳歸國¶
拜特進左玉鈐衞大將軍封歸懐郡王褒忠奬誠寵錫¶
殊厚子孫因家自銀州至於京兆祖躬仁朔方副大總¶
管雲麾將軍行左驍衞大將軍酒泉郡開國公贈撥川¶
<pb:KR4h0022_WYG_908-5b>¶
郡王謚曰忠自髙至大父皆有勲烈著于當時父誠節¶
朔方節度副大使開府儀同三司右金吾衞大將軍知¶
階州事武威郡王賜太子太傅天寳季年安禄山作逆¶
塵起山東皇上省方于巴蜀肅宗廵狩于朔陲危亂之¶
時見其臣節帥子弟及家僮以牧馬千駟罄其財用以¶
奉禁旅公少有志尚奮身轅門隨先父統其士馬與元¶
帥哥舒翰犄角扞冦鋒刄既接大小數十戰摧䧟堅陣¶
洎王師失御以智信保全所領之軍馳于靈武扈從肅¶
<pb:KR4h0022_WYG_908-6a>¶
宗與先父洎乎昆弟立勲成効不可備述至徳中授壽¶
府典軍次授左衞郎將賜紫金魚袋俄轉左監門率又¶
遷左領軍衞將軍又特進右領軍衞大將軍西平郡開¶
國公食邑三千户元勲之𦙍受兹光寵先時代宗皇帝¶
為天下元帥求武勇之士公與兄懐義惟真同為先鋒¶
討擊使又領部落數千人鎮岐陽縣被堅執銳一月三¶
㨗洎除兇清亂至上元二年授特進行大光祿兼右領¶
軍衞大將軍充鳯翔節度副使馬軍兵馬使寳應中丁¶
<pb:KR4h0022_WYG_908-6b>¶
艱茹荼朝廷以金革從權由斯奪禮廣徳二年授開府¶
儀同三司殿中監充劔南節度副使大歴中受開府儀¶
同三司太常卿上柱國進封成國食邑三千户旋受渭¶
州節度都知兵馬使公以從戎嵗乆雖齒髮未衰而疾¶
疢屢作代宗寵其勲舊詔許還京仍全禄賜同大將軍¶
俾其優閒建中末徳宗遷幸巴梁公以所疾沉綿不獲¶
扈蹕逆臣朱泚迫以兇威不變其志雖積年之疾累日¶
而瘳貞元十五年授驃騎大將軍行左武威衞將軍上¶
<pb:KR4h0022_WYG_908-7a>¶
柱國公斯實朝廷奬舊勲矣止足求退俄以本官致仕¶
中使就閒寵秩有光元和四年七月十日寢疾終于静¶
㳟里之私第以某年十月一日塟于萬年縣洪固郷之¶
古原故夫人太原王氏袝焉詔給鹵簿皷吹所以褒寵¶
也嗣子輔鼎同州白水縣丞次曰倜常州江隂縣尉次¶
曰俶右領軍衞騎曹叅軍泣血茹荼存無改之義公之¶
季弟惟眀為時英髦文武備用建中興元之際仗義討¶
逆摧殄兇徒勲彰險艱謀著忠益(一作/盖)貞元初以太常¶
<pb:KR4h0022_WYG_908-7b>¶
伯執金吾授鉞渭北八座上相崇奬忠功元膺獲佐戎¶
幕備閱忠義由是盡知公之世業勲徳矣銘曰¶
大忠之𦙍本自西土奕也崇勲既眀且武在太宗時有¶
道攸覩洎夫撥川緒業光輝天寳季年塵起幽燕自與¶
其家殄冦功全乃拜公侯寵榮無替用表豐碑昭於東¶
裔¶
　　　鎮軍大將軍王榮神道碑　戴少年¶
天列鈎陳之象國維環衞之儀蒼旻立程圖謀斯載心¶
<pb:KR4h0022_WYG_908-8a>¶
膂之寄賢良是疇茍非副慎選曷以將軍累代而居其¶
位焉將軍姓王氏諱榮字榮與本太原人也肇自軒后¶
延于周室自靈王喪道黜太子晉於河東時人號為王¶
家子孫因以命氏子晉生宗敬為司徒至秦始皇大將¶
軍翦子曰賁孫曰離皆以武畧著名列于戰國䇿及漢¶
昌邑中尉吉博通墳典形于書籍生二子長曰覇居太¶
原次曰駿居瑯琊公即覇之後矣自翦至魏凡三十四¶
代有昶為征南將軍後遇西晉陵替子孫有過江者為¶
<pb:KR4h0022_WYG_908-8b>¶
江東盛族其不往者代有賢豪史傳備彰此無縷載隋¶
季喪亂龍蛇起陸爰有唐之始祖舉義師于北京惟公¶
之先宗嚮雄風于西土繇是弈葉承緒因家上京曽祖¶
𤣥皇越州長王父思獻唐元功臣行右龍武軍大將軍¶
父崇俊皇開封儀同三司行左龍武軍大將軍事莒國¶
公兼京功徳使贈太子太保慶有所屬世無乏賢猗歟¶
將軍即太保之元子也髙門有嗣羙玉無瑕識鍳精通¶
知謀周達忠孝立志温良餙躬總角精乎兩經弱冠窮¶
<pb:KR4h0022_WYG_908-9a>¶
于三畧文武不墜剛柔得中風姿逸羣果斷在已公門¶
家子也肅宗皇帝羙公先父有勤勞于國有訓導于家¶
爰自妙年授公左龍武軍司戈廣徳初轉本軍中候未¶
幾遷同州伏龍府折衝賜紫金魚袋本軍衞宿衞皆特¶
䧏恩煦寵於勲賢代宗之初蕃戎豕突烽燧西舉鑾輿¶
東廵公之父子俱為侍從翼戴往復公家是先特拜公¶
陜府元從游擊將軍守左龍軍馮翊府左郎將上柱國¶
太原縣開國伯食邑七百户公以恪居韶淑之年志出¶
<pb:KR4h0022_WYG_908-9b>¶
雲霄之路勤守職業色養無虧雖居長上以公代有勲¶
績將施延賞之恩特賜故右龍武軍將軍李敬照長女¶
以其令淑有聞日内而䧏(疑作/烽)為公之夫人也恩逾國¶
戚寵過常倫服琉禮義無非常賜渥澤霶濡未之前聞¶
公謙冲有恒㳟儉無替並謂禍生不意家釁洊臻公柴¶
骨棘心居苫枕塊左右墳闕薦奠朝哺覩之者涕零聞¶
之者惻怛可謂至孝之至㳟仁(疑/)之數年後遷右神武¶
軍翊府中郎將尋改右清率府率建中末賊泚勝奸乗¶
<pb:KR4h0022_WYG_908-10a>¶
其不虞禍起肘腋宫室蜂蠆車駕郊畿公乃奔馳扶輪¶
躬奉矢石出殁生死羽衞君王是知仁者必有勇也上¶
嘉其誠特封武威郡王食邑三千户實封五百逮于克¶
復城闕載酬厥勲興元初拜奉天定難功臣雲麾將軍¶
守右監門衞率府率尋充左龍武軍南仗使八年轉左¶
内率府軍職如故公家之事知無不為晝警暮廵考課¶
尤著者有詔補本軍通直將軍職其將遷望亦増重松¶
竹之操森然可觀貞元來特拜左龍武軍事居文眀之¶
<pb:KR4h0022_WYG_908-10b>¶
代翊舜禹之君嗣業既彰軍風載振昔𢎞農楊氏四世¶
三公太原王君三代三品於戱徳宗皇帝奄忽昇遐順¶
宗欽眀踐祚皇極公以冊立之重拜御史中丞尋加鎮¶
軍大將軍賜一子正員八品改贈先父太子太保殊常¶
之澤併集公門雖承湛露之恩不易履氷之誡霜仗増¶
肅天門益雄規謀昭彰職事修舉前後倫類莫之與京¶
於是書芳躅於武經冩丹青於麟閣俄乃紫㣲遷位皇¶
室薦哀二帝山陵六軍扈蹕羽儀争勝公也推先煥采¶
<pb:KR4h0022_WYG_908-11a>¶
寳厯新昇恩加近侍遷本軍大將軍兼御史大夫佩玉¶
腰金朱門綵㦸昔馬援有伏波之號班超揚定逺之名¶
雖門望同途終華裔别實豈若登壇柱國授鉞中朝晝¶
列彤庭暮嚴清禁渙汗之重孰云比肩至如君盡其臣¶
忠子及於父位萬乃有一公其獲諸公之性也矜孤愍¶
窮寛仁厚徳不伐其善無施其勞忠孝仁義全乎始終¶
財帛洽於姻親粟祿霑于鄉黨享福君(疑作/居)崇固其宜¶
矣公當拜命之始將軍疑有事於南郊獻鋒銳者盈於¶
<pb:KR4h0022_WYG_908-11b>¶
九門執玉帛者來于萬國公為六軍之首將持百代之¶
名敷陳盛儀逈出羣格羙望充於朝野嘉聲達於聖聰¶
因賜二子出身用旌厥徳公竭其筋力罄于心神靡盬自¶
哀積勤致疾天醫繼路御餌盈庭雖上命以惜賢竟膏¶
肓之罔救公累官十任歴事五朝謀猷克申威惠斯在¶
猶以遺訓貽乎子孫身後之儀靡不詳告有始有卒公¶
其得之公嘗謂知已曰大丈夫誓當開拓疆境掃滌攙¶
搶誅鋤奸兇廓清華夏致君堯舜之上榮名管葛之前¶
<pb:KR4h0022_WYG_908-12a>¶
豈可保位金門坐安天禄而已何乃壽齡不永事與願¶
違未盡所試奄辭眀代嗚呼元和二年十月二十一日¶
薨于道政里之私第享年五十有六萬乗眷勲勤之徳¶
徹食傷嗟三軍思撫育之情攀轅慟泣意夫卞氏之玉¶
絶跡於良時隋侯之珠韜光於幽壤翩翩盛徳足繼前¶
脩亹亹餘風揚乎後代亦可謂殁而不忘者也來年十¶
一月二十四日丹旐既舉青鳥告期有司上聞錫塟殊¶
等出天厨以饗奠俾中貴以臨喪鹵簿溢于郊衢笳簫¶
<pb:KR4h0022_WYG_908-12b>¶
震于阡陌寵光存殁澤被幽眀棲神于鳯城東南龍首¶
原先靈之左禮之至也夫人隴西郡夫人李氏婦徳柔¶
眀母儀貞順視孤惸以灑泣撫靈櫬以銷魂追思餙終¶
罄竭家産嗣子朝散郎前行左内率府録事叅軍太原¶
縣開國公諒及王女等或婉淑冲和或貞剛勵節各稟¶
家訓脩于令閫絶漿豈獨於曹叅負米猶思於子路終¶
天罔極叩地何追慮嘉躅之遺聞請脩文以記徳予以¶
素承交契見託臨終辭之不俞聊載貞石銘曰¶
<pb:KR4h0022_WYG_908-13a>¶
顒顒聖君兮諤諤良臣惟徳是輔兮皇天匪親國有環¶
衞兮天有鈎陳心膂之寄兮疇咨哲人將軍之孫兮將¶
軍之子開國承家兮提綱振紀君臣浹洽兮永冀終始¶
形圖彩閣兮名列青史彼蒼者天兮殱我中賢皇王軫¶
悼兮士旅澘然于以展思兮式薦奠筵于以餙終兮鹵¶
簿旌旃龍首之原兮鳯城之前蕭蕭白楊兮窅窅黄泉¶
立石刻名兮紀勲紀徳揚名播羙兮千年¶
　¶
<pb:KR4h0022_WYG_908-13b>¶
　¶
　¶
　¶
　¶
　¶
　¶
　¶
　文苑英華卷九百九¶
