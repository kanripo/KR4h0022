# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:09.247098
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷八百九十一
<pb:KR4h0022_WYG_891-1a>¶
欽定四庫全書¶
　文苑英華巻八百九十一　宋　李昉等　編¶
　王爵二¶
　　撥川郡王碑一首　　定襄王郭英乂碑一首¶
　　常山郡王田緒碑一首¶
　　　撥川郡王神道碑　　　　　張　説¶
珠玉無逺而登輦輅之餙寳也松栝無幽而入殿堂之¶
搆材也物貴其用人亦如之撥川王論弓仁者源出於¶
<pb:KR4h0022_WYG_891-1b>¶
疋末城吐蕃賛普之王族也曾祖賛祖尊父陵代相蕃¶
國號為東賛戎言謂宰曰論因而氏焉公有由余之深¶
識日磾之先見陋偏荒之韋毳慕上國之衣冠聖厯二¶
年以所綂吐渾七千帳歸於我是嵗吐蕃大下公勤兵¶
境上縱諜招之其吐渾以論家世恩又曰仁人東矣從¶
之者七千人朝家大勲授左玉鈐衛将軍封酒泉郡開¶
國公食邑二千户國(集作/周)語曰犬戎樹敦(國語/作惇)守終純¶
固今其俗獷而輕死其法折而不撓故前代無降人中¶
<pb:KR4h0022_WYG_891-2a>¶
國(集作/土)無童僕自公之(集無/之字)㧞身向化首變華風澤潞¶
之間如(集作/始)見我州矣若夫河南沙苑坰牧所利每歳¶
氷合敵騎是虞中軍必謀於元老亞將固選於時傑神¶
龍三年以為朔方軍前鋒遊奕使景雲(集作/龍)二年換右¶
驍衛將軍開元五年兼歸德州都督使皆如故八年遷¶
本衛大將軍改朔方節度副大使公之理兵也堅三甲¶
(集作/革)利五刃偶拳勇齊足力信賞罰分甘苦六轡如手¶
千夫一心接獯獫猶蚊蚋臥沙塞猶(集作/如)袵席猶(疑作/斿集)¶
<pb:KR4h0022_WYG_891-2b>¶
(作/荐)居露食垂二十年雨畢而成師氷泮而休卒寒氣入¶
於肌骨夜霜入於鬚鬢人不堪其勤公不改其節韓公¶
之建三城也公洗兵諾眞之水刷馬草心之山以為外¶
斥而叛徒安堵鄭卿之和黙啜也公授館李陵之䑓致¶
饔光禄之塞以為内侯而賔至如歸九姓之亂單于也¶
公四月度磧過白檉林收火㧞部帳納多眞種落彌川¶
滿野懷惠忘亡漠南諸軍韙其計也降户之叛河曲也¶
公千騎奮擊萬衆奔走戡剪畧定師旅方旋而延陁&KR0932;¶
<pb:KR4h0022_WYG_891-3a>¶
&KR0932;(唐書作/&KR0932;跌)復相嘯聚上軍敗於青岡(岡字集/作剛嶺)元帥沒於¶
赤柳澗公越自新堡奔命冦塲嬴糧之徒不滿五百兇¶
醜四合衆寡萬倍公殺牛為壘噉敵為餉决命再宿衝¶
潰重固(集作/圍)連兵躡踵千里轉戰全薛公(集作合/薛訥)於河¶
外反知運於冦手朔方諸軍壮其戰矣研磨之奔也邀¶
于(集作/於)黒山口覆其精鋭布思(集作/市惠)之背也追至紅桃¶
帳掩其輜重乳洎之㑹刜蘭池之狂敵木盤之役(闕/)方¶
渠之逋冦凡前後大戰數十小戰數百筭無遺䇿兵有¶
<pb:KR4h0022_WYG_891-3b>¶
全聲(集作/勝)是以六部迯遁三垂乂寧聲暴露於天下業¶
光華於世(集作/代)載信皇威之所加亦武臣之力也故錦¶
衣寳玉允答戎功甲第良田丕承王命(集作丕/承錫命)帝錫(二/字)¶
(集作/語)其智効累其(集作/未甚)優寵黄頭黒齒比價齊名積戰¶
多瘡累勞生疹恩命尚藥馳徃診之晉竪已深秦毉無¶
及十一年四月十五日(集作四/月五日)薨于(集作/於)位享年六十¶
有六(集無此/二字)制贈為撥川王稱故國本其志也(集作志/其本也)¶
太常議謚曰忠由舊典昭其行也長子雲忠(二字集/作盧)襲¶
<pb:KR4h0022_WYG_891-4a>¶
官封繼事業次子舊乆特拜郎將十二年四月詔葬於¶
京城之南懷逺人也太常鼓吹介士龍旂虎帳貂(集作/□)¶
裘封犛殉馬吉凶之義舉飾終之物備長安令揔徒以¶
䕶事鴻臚卿士(集無/士字)序賔以觀禮哀榮之道著(集作/極字)矣¶
君臣之義厚矣有命國史立碑表墓吾嘗同寮敢陳(集/作)¶
(昧/)遺烈銘曰○黄河接天青海殊壤舉世安裕(集作/裕)㧞俗¶
誰敢倬哉論侯利有攸徃奮飛横絶摶空直上以衆欵¶
塞因敵立勲吐渾(集作/蕃)萬户吟嘯成羣精感天地氣合¶
<pb:KR4h0022_WYG_891-4b>¶
風雲既封酒泉乃為(集作/位)将軍朔方隂塞直秉(集作/彼)獯¶
獫帝命先鋒闞為虓虎上北尸□(集作山/北加電)漢南擊鼓數¶
年之間(集作十/數年間)耀國威武我有師旅将軍鞠之我有邉¶
甿将軍育之柳澗亡師一劒復之蘭池叛國三戰覆之¶
武節方壮朝霧(集作/露)不待王爵送終宿恩未改時來世¶
往(集作/去)人亡物在(集作人/物如在)銘勲謚忠以告四海¶
　　　故定襄王郭英乂神道碑　　　元　載¶
維永泰元年十有二月甲子開府儀同三司尚書左(一/作)¶
<pb:KR4h0022_WYG_891-5a>¶
(右/)僕射兼御史大夫劒南節度度支營田觀察使成都¶
尹定襄王薨於靈池兵故也夫懿文德者非謂禮君臣¶
正上下其謂經綸大難乎鑠武功者非謂鞠師旅威中¶
外其謂翼中興乎公名英乂字元武贈伊州刺史旰公¶
之烈祖也隴右節度攝御史中丞贈太子太傅知運公¶
之皇考也産雲赤亭樹勲青海世傳良将載在國史公¶
河岳之粹将相之器學劒輕短後縵纓讀書重金版玉¶
匱天寳二載方筮仕轅門累授左武衛大将軍節度凉¶
<pb:KR4h0022_WYG_891-5b>¶
國公見之曰代吾節制者必此子也其後十年累代凉¶
公為節度矣禄山之亂中原也二聖偽遊三秦賊據汧¶
岐重鎮非公不可制授公秦州都督兼御史中丞隴右¶
採訪使未幾賊将髙嵩長驅幽燕深入汧隴公外申郊¶
勞内設庭宴饗未属厭兵已合圍賊黨數千應時剪㓕¶
繇是虜鏑不鳴於隴外皇輿始都於雍上至德二年詔¶
公為鳳翔太守轉西平太守加隴右節度兼御史大夫¶
吐蕃之逼西河也諸冦以堅甲乗城我以偏師遇敵勝¶
<pb:KR4h0022_WYG_891-6a>¶
在於(一作/不)戰利當用竒選驍騎以襲虚張疑兵以應鋭¶
前衝未及於龍島後勁已覆於梟巢邉㨗晝至敵圍夜¶
潰進封西河郡公思明之䧟成周也南入陳蔡詔公兼¶
御史大夫綂淮南節鉞東捍陜虢詔公兼陜州刺史主¶
闕外旄(一作/旌)麾寳應之嵗上乗龍躍之運寵虎臣之績¶
進户部尚書加開府儀同三司仍捴戎(一作/舊)職朝義之¶
走河北也公雷電勇畧風摶勁騎驅熊虎(一作/羆)之師開¶
龍虵之陣一戰而糓水破再戰而邙山㧞十年逋冦(一/作)¶
<pb:KR4h0022_WYG_891-6b>¶
(誅/)萬里如掃朝廷壮之詔領東京留守又兼河南尹俄¶
拜尚書右僕射封定襄王加實封三百户永泰元年兼¶
集賢待制夏五月天子以劒門巨鎮推擇收難歴選朝¶
廷惟公是授即日加成都尹東西兩川節度兼御史大¶
夫僕射如故是時也入承日月之光出擁風雲之氣以¶
孫呉為老生以韓彭為兒戯千里為之震動百蠻為之¶
慴畏秋七月西蕃犯境公戎馬驟㨗軍人擅還禆將懼¶
誅乗間謀叛公擐甲擊鼔單車入深引西山之數騎望¶
<pb:KR4h0022_WYG_891-7a>¶
東川之外救短兵未接追冦横及雖刃以通中而氣猶¶
激射疆吏乗遽聞乎京師上投袂而驚仍(一作/彌)加悼惜¶
有以見聖主之深仁重武臣之壮節不問輿尸之過爰¶
旌折首之功以大厯三年正月二十七日詔葬于武功¶
之先塋夫人鄭國夫人龎氏禮歸敬仲誠及伯宗生則¶
六珈受寵歿則九原同袝嗣子将作少監嘉珍憤積嘗¶
膽哀纒泣血餙襯蜀門歸魂秦隴(一作/旬)力樹祁連之冡¶
思崇峴上之碣以載職在史臣業專文律琢石旌羙俾¶
<pb:KR4h0022_WYG_891-7b>¶
奮大猷其辭曰○否遘天地運鍾雲雷曄曄定襄與時¶
而來躬赴兵難志清國災推轂隴西士卒雲屯擁旄陜¶
東羣冦雷奔五開幕府七鑿凶門以寡擊衆以亡易存¶
六踐栢䑓南憲是張再登八座右揆有光同盟錫土異¶
姓封王勲崇業大位重名揚召對蓬萊作鎮梁益秋霜¶
發令春雨流澤望在股肱變生肘腋南圍既合短兵未¶
進單騎驟奔群兇兢振血殷朱輪首碎白刃魂歸萬里¶
悲慟三軍踈松蔽日孤冡參雲身歿寃氣名髙戰勲¶
<pb:KR4h0022_WYG_891-8a>¶
　　　常山郡王田緒神道碑　　　丘　降¶
維天以五星辨經紀維人以五常垂教化奉天者皇王¶
牧民者侯伯故五星失次舍而天綱乖五常悖倫理而¶
人紀壊非夫人神厭禍天地合德俾降英傑以靜邦家¶
則無以正綱紀成教化矣皇唐九葉今上馭厯之五載¶
得佐命戡難之臣曰田公諱緒字某北平盧龍人也系¶
自唐虞盛德載世祚于全齊醇仁酣和衰周鼎遷暴嬴¶
璧返劉項角逐正者得之則齊王横去國隕身與義終¶
<pb:KR4h0022_WYG_891-8b>¶
始議郎疇立功逃賞興讓淳澆十數世家于北邉議郎¶
即公之十五代祖也至皇鄭州别駕璟生公大王父安¶
東副都䕶贈户部尚書有遮敵䕶塞之勲而生不登貴¶
位加之以齊王之秉節(一作/義)議郎之遺榮濬源茂本故¶
尚書克生太尉承嗣歴檢校户部尚書兼御史大夫魏¶
慱貝相滄德州節度度支(一作/支度)營田觀察處置等使尚¶
書左僕射司空同中書門下平章事兼魏州大都督府¶
長史封鴈門郡王歿贈太保累贈太傅復魏州大都督¶
<pb:KR4h0022_WYG_891-9a>¶
公太傅第六子也乘博厚之慶得堅剛之氣君臣之大¶
節理亂之形兆寔天賦不言而知侯王之姿見于童孺¶
太傅朗識異而噐焉以諸侯之嫡拜京兆府叅軍兼五¶
領騎士深得将畧嗚弓上馬雄稜挺然無何太尉寢疾¶
以或措置故事不歸於公聖朝載懐輯綏永顧勲績爰¶
命從子俾侯于蕃既履四封乃遷六官(一有/休字)付畀于天¶
威惠在已主恩寵章赫赫煌煌孝未昭而忠隳正不悟¶
而邪及志惟悖德動則無名是以河朔塵飛隴右霧塞¶
<pb:KR4h0022_WYG_891-9b>¶
青兖既叶幽冀未(一作/不)同見多壘於魏郊發天兵於隴¶
坻曠日持乆連年不平履危者若安處禍者皆樂囂然¶
相視孰辨其非公斷天下之疑逹天下之務以為君親¶
可報也世德不可墜也犯是二者生將何為於是欷歔¶
涕流冀其感寤靡有虚日而無正言及京師變生翠華¶
順動人望愈惑堅不可離星(疑/)辰之間戎帥薨謝師人¶
将士退迫公理軍公清望威名衆所欣戴且曰吾先公¶
太傅之冡子也仁而能斷嚴不至殘當去禍就福化危¶
<pb:KR4h0022_WYG_891-10a>¶
使安敢以死請期乎息肩公雖懇辭人實誠奉於是三¶
軍之禆将(一作/師)列城之守宰及士吏卒伍大和㑹于旌¶
門之外而聼命焉公乃陳其逆順曉其利病西嚮稽顙¶
如對天顔萬人歡呼式忭且舞受公相誓如履夷逾(疑/作)¶
(途/)曽不崇朝而獻状行在于時黄屋南廵于邑濮元兇¶
僣盗于鎬京握兵者鱗差失節者踵武公挺身禍敗㧞¶
跡危難掃氛祲之未開定危疑於已變乃分遣寮屬結¶
約諸侯廻成德向闕之心合昭義勤王之志雖漁陽之¶
<pb:KR4h0022_WYG_891-10b>¶
勁悍北敵之猖狂公精誠籲天鋭氣蟠地能走馬實於¶
魏壤覆朱滔於貝丘希烈勢孤賊泚援絶訖于收復經¶
啓自公巍巍碩勲孰與公比由是㨗書上聞未幾而降¶
優詔拜魏博節度管内支度營田觀察處置等使銀青¶
光禄大夫魏州大都督長史兼御史大夫君臣之契運¶
昭泰之𤣥符千載一時燭見兹日及六龍駕還九有風¶
清然後議刑賞頒慶賜則公之茂績結于宸𠂻即日加¶
工部尚書節度等使如故上復以麾幢之任賢賢也腹¶
<pb:KR4h0022_WYG_891-11a>¶
心是託親親也親賢之選簡于帝心賜公姻戚尚嘉誠¶
長公主公主肅宗文明武德皇帝之孫代宗睿文孝武¶
皇帝之子今上之妹玉潤貞質蘭芳粹容德配元臣道¶
光卿族降自九天歸于列藩奨納忠之誠重劻戴之績¶
由此見公之寵畀羣后也昔漢張敖曹窋皆因縁戚属¶
稱榮主第若公之分茅胙土樹牙推轂上自振古迄于¶
聖朝一人而已尋遷尚書右(一作/左)僕射特封常山郡王¶
食邑三千户明德也改封鴈門眞食五百户襲慶也公¶
<pb:KR4h0022_WYG_891-11b>¶
惠訓封圻按部師律恢皇威以勉嘉師敷渥澤以潤蒸¶
人禮讓興行廪積斯實修整人紀綂和天常夷難戴君¶
每為已任朝廷褒是休烈爰咨弼諧以本官就拜同中¶
書門下平章事公既參廟謀又綂兵柄方将刳禍胎之¶
未兆措理本於永貞張三光之明調六氣之府致君堯¶
舜身作䕫益豈獨鎻結燕趙連衡齊魯嘉言有聞而遽¶
嬰寝疾以貞元十有二年四月十日薨於戎府享年六¶
十有三天子震悼不臨朝者三日列辟相吊邦人大慘¶
<pb:KR4h0022_WYG_891-12a>¶
即日詔遣尚書職方員外郎房挺申賻襚之恩備君臣¶
之分追是勲伐冊贈司空詔書褒寵禮加常典不踰時¶
而命公令子節度副使兼都知兵馬朝散大夫試光禄¶
少卿兼御史大夫季安纂厥戎政式光茂烈雖哀過乎¶
禮而義貴從權寧息魏人藩翰王國稟君之命移孝則¶
忠生而顯榮歿有遺祉薫灼今昔在公一門越以某年¶
十月四日葬我公魏州貴鄉縣金堤鄉呉河原邇先太¶
傅之塋禮也嗚呼公精彩朗徹志氣雄厲性通事表心¶
<pb:KR4h0022_WYG_891-12b>¶
達化權二十總戎三十作相俾魏慱為順本功以之髙¶
奉家國於正初孝以之大忠孝斯立福夀攸歸向蒼生¶
失望國棟斯折今古之恨何勝言哉公有子三人長曰¶
孝和朝散大夫使持節澶州諸軍亊澶州刺史兼御史¶
中丞充本州防禦使少曰季直朝議郎殿中侍御史内¶
供奉銀青光禄大夫檢校工部尚書兼魏州大都督府¶
長史御史大夫充魏慱相貝澶衛等六州節度管内支¶
度營田觀察處置等使季安公之次子也十五授鉞為¶
<pb:KR4h0022_WYG_891-13a>¶
唐名臣固河山奕葉之封奉貴主慈嚴之訓光闡前烈¶
其不朽歟公左右王家底靜藩閫功勲(一作/豐功)大畧書于¶
惇史若乃垂休聲於開國之地申罔極於元侯之恩刋¶
勒豐碑光顯舊壤門人之事也追慕感恩(一有/顧字)直而不¶
文其辭曰○三光昏霾兩儀否閉爰資英傑用賛開濟天¶
人合符斯人命世(其/一)塞直盧龍山横紫䝉元精委輸慶¶
發于公其勲惟茂其德惟崇(其/二)建中季年兩河難作淮¶
圻怙亂燕趙濟惡洶洶鯨奔狺狺獸摶(其/三)翠華順動闗¶
<pb:KR4h0022_WYG_891-13b>¶
右塵飛戎輅載駕苞茅不歸且懐疑顧孰就是非(其/四)時¶
惟我公㧞跡艱阻率彼叛徒悉為王旅白日精貫丹誠¶
自許(其/五)婪婪燕冦嗇禍稱兵動摇夏東應援咸京旌旗¶
蔽野獷虜連營(其/六)公仗天威修鄰叶志忠見于時泰生¶
于否十萬姦凶一敗塗地(其/七)帝嘉殊績乃授藩維輯寧¶
有土惠訓成師威令自肅仁風載馳(其/八)乃作宫師(一作/六官)¶
眞食茅土窮寵極貴封王尚主恩光顯融獨映今古(其/九)¶
既司右揆爰陟上台皇猷允穆俗阜爰來人望匡弼天¶
<pb:KR4h0022_WYG_891-14a>¶
胡降災(其/十)册贈司空念深宸扆道則致君人而知子帝¶
命元侯傳封四履(其十/一)髙墳峩峩先隴之旁河掃通氣¶
沙麓連岡殁而可作公其不亡(其十/二)¶
　¶
　¶
　¶
　¶
　¶
<pb:KR4h0022_WYG_891-14b>¶
　¶
　¶
　¶
　¶
　¶
　¶
　¶
　文苑英華巻八百九十一¶
