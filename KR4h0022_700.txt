# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:00.263968
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷七百
<pb:KR4h0022_WYG_700-1a>¶
欽定四庫全書¶
　文苑英華巻七百　　　　宋　李昉等　編¶
　文集二¶
　　駙馬喬君集序一首　　南陽公集序一首¶
　　陳氏集序一首　　　　上官昭容集序一首¶
　　　駙馬都尉喬君集序　　　　盧照隣¶
昔文王既没道不在於兹乎尼父充生禮盡歸於是矣¶
其後荀卿孟子服儒者之褒衣屈平宋玊弄詞人之柔¶
<pb:KR4h0022_WYG_700-1b>¶
翰禮樂之道已顛墜於斯文雅頌之風猶綿聨於季葉¶
痛乎王澤既竭諸侯為麋鹿之場帝圖伊梗天下作豺¶
狼之國秦人一滅舊章大愚黔首群書赴火化崑岳之¶
髙煙儒士投坑變蓬萊之巨壑樂沈於海河間王初睠¶
睠於古篇禮適諸夷齊叔孫區區於綿蕝安國討論科¶
斗五典叶從史遷祖述獲麟八書爰創衣冠禮樂重聞¶
三代之風玉帛謳歌無墜六經之業鬱其興詠大雅於¶
是為群自此迄今年逾千祀聖門論賦相如為入室之¶
<pb:KR4h0022_WYG_700-2a>¶
雄闕里裁詩公幹即升堂之客陸平原龍驚學海浮天¶
泉以安流鮑叅軍鶴翥文場代黄金之平埒臨曲臺之¶
上路面通衢之小苑蓮紅水碧堪釣叟之淹留桂白山¶
青宜王孫之攀折香車貴士不掩龍關縫掖書生時通¶
驛騎坐蘭徑敞松扉北牖動而清風來南軒幽而白雲¶
起欣然命駕弔曲江之隑淵興盡而歸聆伊川之笙吹¶
三朝慶謁趨劍履於南宫五日歸休聞歌鐘於北里雍¶
容車騎屢動雕章嘯傲煙霞仍涵寳思奢不敗德笑金¶
<pb:KR4h0022_WYG_700-2b>¶
谷之羅紈儉不邀名悲蘭陵之芻布榮期三樂君實四¶
之平子四愁我無一矣君教訓子弟不讀非聖之書撫¶
愛家僮常恐名奴之辱婚嫁巳畢欲就金丹輪盖非榮¶
猶思道樹明霞曉挹終登不死之庭甘露秋團儻踐無¶
生之岸凡所著述多以適意為宗雅愛清靈(疑作/虚)不以¶
繁詞為貴足以傳諸好事貽厥孫謀故撰而存之凡為¶
若干巻云爾¶
　　　南陽公集序¶
<pb:KR4h0022_WYG_700-3a>¶
昔者龍蹲東魯陳禮樂而救蒼生虎據西秦焚詩書以¶
愚黔首通其變參天二地謂之神合其機一隂一陽謂¶
之聖是以楚漢方鬭蕭曹絳灌負長劍於此時袁曹已¶
平徐陳應劉弄柔翰於當代聖人方士之行亦各異時¶
而並宜謳歌玊帛之書何必同條而共貫文質再而復¶
殷周之損益足徴驪翰三而始(疑作/改)虞夏之興亡可及¶
美哉煥乎斯文之功大矣自獲麟絶筆一千三四百年¶
㳺夏之門時有荀卿孟子屈宋之後直至賈誼相如兩¶
<pb:KR4h0022_WYG_700-3b>¶
班叙事得丘明之風骨二陸裁詩含公幹之竒偉鄴中¶
新體共許音韻文成江左諸人咸好瓌姿艶發精傅爽¶
麗顔延之急病於江鮑之間踈散風流謝宣城緩歩於¶
向劉之上北方重濁獨盧黄門往往髙飛南國輕清惟¶
庾中丞時時不墜嗟乎古今之士逓相毀譽至有操我¶
戈矛啟其墨守三都既麗徴夏熟於上林九辯已髙責¶
舂歌於下里蹐駮之論紛然遂多近日劉勰文心鍾嶸¶
詩評異議蜂起髙談不息人慙西氏空論拾翠之容質¶
<pb:KR4h0022_WYG_700-4a>¶
謝南金徒辯荆蓬之妙拔十得五雖曰肩隨聞一知二¶
猶為臆説俞曰未可人稱屢中化魯成魚曷云其逺非¶
夫妙諧鐘律體㑹風騷筆有餘妍思無停趣作龜作鏡¶
聽歌曲而知亡為龍為光觀禮容而識大齊魯一變之¶
道唐虞百代之文懸日月於胷懷挫風雲於毫翰含今¶
古之制扣宫徴之聲細則出入無間麤則彌綸區宇逶¶
迤綽約如玊女之千嬌突兀崢嶸似靈龜之孤朴乘槎¶
上漢誰問坳塘(荘子/作唐)之淺深荷㦸入秦寜議長安之逺¶
<pb:KR4h0022_WYG_700-4b>¶
近是非未定曹子建皓首為期離合俱傷陸平叔終身¶
流恨超然若此適可操刀自兹已降徒勞舉斧八病爰¶
超沈隠侯永作拘囚四聲未分梁武帝長為聾俗後生¶
莫曉更恨文律煩苛知音者稀常恐詞林交喪雅頌不¶
作則後死者焉得而聞乎貞觀年中太宗外厭兵革垂¶
衣裳於萬國舞千戚於兩階留思政塗内興文事虞李¶
岑許之儔以文章進王魏來禇之輩以材術顯咸能起¶
自布衣蔚為卿相雍容侍從朝夕獻納我之得人於斯¶
<pb:KR4h0022_WYG_700-5a>¶
為盛虞博通萬句對問不休李長於五言下筆無滯岑¶
君論詰亹亹聽者忘疲許生章奏翩翩談之未易王侍¶
中政事精宻明達舊章魏太師直氣鯁辭兼包古義禇¶
河南風標特峻早鏘聲於冊府變風變雅立體不拘於¶
一塗既博既精為學遍遊於百氏自豸冠指佞雞樹登¶
賢内掌機宻外修國史晨趨有暇持綵筆於瑤軒夕拜¶
多閒弄雕章於琴席含毫顧盼漢家之城闕風烟逸韻¶
縱横秦地之林泉魚鳥黄山羽獵幾奏瓊篇汾水樓船¶
<pb:KR4h0022_WYG_700-5b>¶
參聞寳思南津弔屈去逐蒼梧之雲西路悲昻來挽葱¶
巖之雪江湖廊廟造次不忒其儀沙塞朝廷顛沛必歸¶
於漢是使名流俱至親翰闐門愛客相尋雞談滿席嚶¶
嚶好鳥花欲白兮栁将飛潎潎逰魚蓮欲紅兮蘋可望¶
緑樽恒湛齊閣臨霞綺札逾新園亭坐月凡所著述一¶
千有餘篇今之刋冩成三十卷餘早逰西鎬及周史之¶
闕文晩卧東山憶漢庭之遺事平津侯之賔館馬廐蕭¶
條李司𨽻之仙舟龍門荒毀交交黄鳥集於栩兮集於¶
<pb:KR4h0022_WYG_700-6a>¶
桑營營蒼蠅止於樊兮止於棘九原可作松有隧兮兎¶
有埏三湘不追川無梁兮鳥無徑輟斤之慟何獨荘周¶
聞笛而悲寜惟向秀徒勤觀海未知渤潏之倪永好談¶
天莫究氤氳之數遂抽短翰為之序云¶
　　　陳氏集序　　　　　　　　盧藏用¶
昔孔宣父以天縱之才自衛返魯迺刪書詩(書文粹/作定禮)述¶
易道而修(陳集/作作)春秋數千百年文章燦然可觀者(文粹/無者)¶
(字/)也孔子殁二百嵗而騷人作於是婉麗浮侈之法行¶
<pb:KR4h0022_WYG_700-6b>¶
焉漢興二百年賈誼馬遷為之傑憲章禮樂有老成人¶
(文粹無/人字)之風長卿子雲之儔瑰詭萬變亦竒特之士也¶
惜其王公大人之言溺其(陳集文粹/並作於)流雜而不顯其後¶
班張崔蔡曹劉潘陸隨波而作雖大雅不足然其遺風¶
餘烈尚有典刑宋齊已來(文粹作/末字)盖顦顇矣逶迤陵頺¶
流靡忘返至於徐庾天之将喪斯文也後進之士若上¶
官儀者繼踵而生於是風雅之道掃地盡矣易曰物不¶
可以終否故受之以泰道喪百嵗而得陳君君名(陳集/作諱)¶
<pb:KR4h0022_WYG_700-7a>¶
子昻字伯玊蜀人也崛起江漢虚視函夏卓立千古横¶
制頺波天下翕然質文一變非夫岷峨之精巫廬之靈¶
則何以生此故有(文粹/作其)諫爭之辭則為政之先也昭夷¶
之碣則議論之當也國殤之文則大雅之怨也徐君之¶
議則刑禮之中也至於感激頓挫㣲顯闡幽庶幾見變¶
化之朕以接乎天人之際者則感遇之篇存焉觀其逸¶
足駸駸方将摶扶搖而陵太清躐遺風而薄嵩岱吾見¶
其進未見其止惜乎湮厄當世道不偶時委骨巴山年¶
<pb:KR4h0022_WYG_700-7b>¶
志俱夭故其文未極嗚呼聰明精粹而淪剥貪饕桀驁¶
以顯榮天乎天乎吾始未知夫天焉昔嘗與余有忘形¶
之契四海之内一人而已良友殁矣天其喪予今採其¶
遺文可存者編而次之凡十巻恨不逢作者不得列於¶
詩人之什悲夫故粗論文(陳集有/文字)變而為之序至於王¶
霸之才卓犖之行則存之别傳以繼於終篇云耳¶
　　　上官昭容集序　　　　　　張　說¶
臣聞七聲無主律吕綜其和五彩無章黼黻交其麗是¶
<pb:KR4h0022_WYG_700-8a>¶
知氣有噎鬱非巧辭莫之通形有萬變非工文莫之冩¶
先王以是繼天地究人神聞寂寞覽(文粹/作鑒)幽昧文之辭¶
義大矣哉上官昭容者故中庸侍郎儀之孫也明淑挺¶
生才華絶代敏識聰聽探㣲鏡理開巻海納宛若前聞¶
搖筆雲飛咸同宿構初沛國夫人之方娠也夢巨人俾¶
(集作/昇)之大秤曰以是秤量天下既而昭容生彌月夫人¶
弄之曰秤量天下豈在子乎孩遂啞啞應之曰是生而¶
能言盖為靈也越在襁褓入於掖庭天實啟之故毀家¶
<pb:KR4h0022_WYG_700-8b>¶
而資國運将興也故成德而受任自則天乆視之後中¶
宗景龍之際十數年間六合清謐内峻圖書之府外闢¶
修文之館搜英獵俊野無遺才右職以精學為先大臣¶
以無文為恥毎豫遊宫觀行幸河山白雲起而帝歌翠¶
華飛而臣賦雅頌之盛與三代同風豈惟聖后之好文¶
亦云奥主之協讃者也古者有女史記功書過復有女¶
尚書决事宫閤昭容兩朝專美一日萬機顧問不遺應¶
接如響雖漢稱班媛晉譽左嬪文章之道不殊輔佐之¶
<pb:KR4h0022_WYG_700-9a>¶
功則異跡祕九天之上身没重泉之下嘉猷令範代罕¶
得聞庶幾後學嗚呼何仰然則大君據四海之圖懸百¶
靈之命喜則九圍挾纊怒則千里流血静則黔黎乂安¶
動則蒼甿罷弊入耳之語諒其難乎貴而勢大者疑賤¶
而禮絶者隔近而言輕者忽逺而章忠者忤惟窈窕柔¶
慢(文粹/作曼)誘掖善心忘味九德之衢傾情六藝之圃故登¶
崑廵海之意寝剪胡刈越之威息璿臺珍服之態消從¶
禽嗜樂之端廢獨使温柔之教漸於生人風雅之聲流¶
<pb:KR4h0022_WYG_700-9b>¶
於來葉非夫𤣥黄毓粹貞明助思衆妙挨識群靈挾志¶
誕異人之寳授興王之瑞(集作/端)其孰能臻斯懿乎鎮國¶
太平公主道髙帝妹才重天人昔嘗共遊東壁同宴北¶
渚倐來忽往物在人亡憫雕琯之殘言悲素扇之空曲¶
上聞天子求椒掖之故事有命史臣叙蘭臺之新集凡¶
若干巻列之如左¶
　¶
　文苑英華卷七百¶
