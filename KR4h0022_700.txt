# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:00.313130
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷七百一
<pb:KR4h0022_WYG_700-1a>¶
欽定四庫全書¶
　文苑英華卷七百一　　　宋　李昉等　編¶
　文集三¶
　　孔補闕集序一首　　　洛州張司馬集序一首¶
　　尚書崔孝公集序一首¶
　　揚州功曹蕭君集序一首¶
　　楊騎曹集序一首¶
　　工部侍郎李公集序一首¶
<pb:KR4h0022_WYG_700-1b>¶
　　文編序一首¶
　　殿中侍御史蕭君文章集録序一首¶
　　　孔補闕集序　　　　　　　張　說¶
唐㑹稽孔季詡(集作/翊)字季和識真之士也弱冠制舉授¶
校書郎轉國子主簿年三十一卒於左補闕祖紹安中¶
書舍人考楨絳州刺史季和清䂓素業有奕代之訓依¶
仁游藝真聖者之後永昌之始接跡(集作/踐)書坊有廣漢¶
陳子昻鉅鹿魏知古髙陽許望信都杜澄昌樂谷倚廣¶
<pb:KR4h0022_WYG_700-2a>¶
陵馬懐素東萊王無競河南元希聲臨淄李伯魚譙國¶
桓彦範僉謂季和神清韻逺析理探㣲衞叔寳之比也¶
嗚呼人斯云亡世閱多故十年之外零落將盡而後來¶
(集作/死)者皆首華金歩鳴玉負璽丹池揮翰紫宸何甞不¶
拜職之日歎在劉王喬臨壇之時恨無謝益夀者矣頃¶
見許州之子風裁可觀潘子之門有尼夏侯之學傳建¶
集作者五卷以示予稱從弟四人皆良噐愴相如之遺¶
草幸公業之不亡自(集作/因)叙曩意存之篇首云爾¶
<pb:KR4h0022_WYG_700-2b>¶
　　　洛州張司馬集序¶
夫言者志之所之文者物之相雜然則心不可藴故發¶
揮以形容辭不可陋故錯綜以潤色萬象(集作/物)鼔舞入¶
有名之地五音繁雜(集作/㑹)出無聲之境非窮神體妙其¶
孰能與乎洛州司馬張公名希元中山人也族髙辰象¶
氣壯河山神作銅鈎天開金印孝友内植禮樂外滋勵¶
行閨庭鄉人謂之曽子飛名都邑諸儒號曰聖童下帷¶
覃思穿牀(集作/墻)嗜古蓬山芸觀之書群玉懸金之記魯¶
<pb:KR4h0022_WYG_700-3a>¶
宫藏篆沒冡遺編無不日覧萬言暗識三篋愽學吞九¶
流之要䖏盈若虚雄辯敵四海之鋒退藏於宻漢王問¶
䇿知帝者之師楚子聞名實諸侯之選故得雄飛白簡¶
鷹揚丹筆卷䄡帷於天郡設鈎距於皇州(集作/都)若乃抗¶
埋輪之章執驚馬之議旌贒有通德之教疾惡存署背¶
之文繼軌前途遇物成興理關刑政咸歸故事之臺義¶
涉箴規盡入名臣之奏加以許與氣類交遊豪傑仕遘¶
夷險身更否泰昔嘗攝戎幽昜謫居邛嶲亭臯漫漫興¶
<pb:KR4h0022_WYG_700-3b>¶
去國之悲旗鼔洶洶助從軍之樂時復江鸎遷樹(集作/谷)¶
隴鷹出雲夢上京之䑓沼想故山之風月發言而宫商¶
應摇筆而綺繡飛逸勢標起(集作/孤標)寄(集作/竒)情新㧞靈仙¶
變化星漢昭回感激精㣲混韶武於金奏天然壯麗綷¶
雲霞於玉樓當代名流翕然崇(集作/宗)尚自大夫之頌成¶
室太史之賦京都魏則十龍儒雅晋則三陽(張載字孟/陽弟協字)¶
(景陽亢字季陽並有才/藻属綴英華誤作楊)藻綴朝分南北運迄周隋文人¶
才子重世間出豈止周流(集作/柟榴)體物陳琳得以示人鷦¶
<pb:KR4h0022_WYG_700-4a>¶
鷯寄辭阮籍稱其王佐故以開國籍鱗次乎史傳之首¶
入文塲羽儀乎天下之半公増繁榮葉桂林之一枝彌¶
廣源流(集作/𣲖非)荆江之九𣲖宗門多士斯為盛與且如承¶
家舊德之基賔王歴官之序玉琯銅渾之數黄公𤣥女¶
之符(英華/作冠)落猿殪兕(英華作/哭非)之巧顧鵲廻鸞之妙詳諸¶
别傳可畧言焉某室邇蘭芬族聮棣蕚荷千里之嘉奬¶
接四友之良遊謹撰令引式題前集七子賦詩期取類¶
於鄭志一家垂範庶齊衡於孔藂來日新文請諸(集作/侯)¶
<pb:KR4h0022_WYG_700-4b>¶
君子起儀鳯之後景龍以(集作/之)前凡若干巻列之如目¶
　　　贈禮部尚書孝公崔沔集序　李　華¶
文章本乎作者而哀樂繋乎時本乎作者六經之志也¶
繋乎時者樂文武而哀幽厲也立身揚名有國有家化¶
人成俗安危存亡於是乎觀之宣于志者曰言飾而成¶
之曰文有德之文信無德之文詐臯陶之歌史克之頌¶
信也子朝之告宰嚭之詞詐也而士君子耻之夫子之¶
文章偃商傳焉偃商歿而孔伋孟軻作蓋六經之遺也¶
<pb:KR4h0022_WYG_700-5a>¶
屈平宋玉哀而傷靡而不逺六經之道遯矣論及後世¶
力足者不能知之知之者力或不足則文義浸以㣲矣¶
文顧行行顧文此其與於古歟帝唐文行大(一無/大字)臣太¶
子賔客贈禮部尚書博陵孝公崔氏諱沔字若(唐書/作善)冲¶
安平公愷之少子也世為德表門為上族振發純英滋¶
漸名訓大包淑和髙厲遐清行先乎孝藝裕乎文資孝¶
可以股肱王室揆文可以弼成邦教進士登第舉賢良¶
方正對策第一召見拜校書郎歴陸渾主簿朝廷以公¶
<pb:KR4h0022_WYG_700-5b>¶
直躬正詞擢左補闕以公嫉邪忿佞除殿中侍御史文¶
端武淑遷起居舍人學該典禮拜尚書祠部貟外郎議¶
事惟允遷給事中立言成訓改中書舍人辭乞就飬授¶
虞部郎中節髙天下擢御史中丞剛亦不吐降著作郎¶
道冠儒林遷祕書少監動為人範除左庶子冝均大政¶
拜中書侍郎望尊地逼出為魏州刺史人惟求舊入拜¶
(一作/為)左散騎常侍貳東宫居守集賢院學士祕書監太¶
子賔客兼懐州刺史罷州復職副守薨于位時開元二¶
<pb:KR4h0022_WYG_700-6a>¶
十四年冬仲月旬有七日春秋六十七贈禮部尚書海¶
内冠帶涕哀宗師公為御史緩(一作/紏)輸誠之囚(一作/岡)持¶
國屬之罪為給事中拒貴倖怙恩之詔削大臣忤㫖之¶
刑為中丞數發太倉减上林禽鳥之給以賑艱食陜東¶
之人仆而復起宦官犯法執以按劾權寵屏息朝章大¶
行推舉時賢(一作權/貢舉時)得陸尚書景融李揚州瑱宋上黨¶
遥宋兵部鼎等僉為國噐在中書詔命之出上考天時¶
下從人心異於斯者必替其否在魏州屬雨水敗稼乃¶
<pb:KR4h0022_WYG_700-6b>¶
弛禁便人先行後聞活者萬計公自為常侍賔客恒任¶
介正德播天下而不容於朝置之散地竟孤其道時乎¶
初公與元兄御史渾齊名弱冠遊京師縉紳儒學之士¶
皆曰崔氏伯仲必至台司既而御史君夭沒公終于(一/作)¶
(於/)副守則向之所屬適為人慟悲哉公之侍疾也孝逹¶
于神祗居憂也哀貫乎天地䘮期有數而茹蔬終身慈¶
不貸姦貞不肆直道勝而齊物德全而及人博厚崇髙¶
篤實有耀儔於古烈盖魯衛之君子歟在魏州車駕東¶
<pb:KR4h0022_WYG_700-7a>¶
廵闗外諸侯公為上第由是分掌選署仕進之族知勸¶
焉親友(一作/交)隣里饑者待公而炊寒者待公而裘烝甞¶
之奠待公而後具故禄廪雖厚家未嘗足開元中天下¶
富穣車服過制公菲飲食卑宫室濯衣澣冠俾人瞻我¶
而化其不化者亦慙乎心矣見天下之善如不及從而¶
佐之見天下之不善如探湯從而誨之則卒蹈於中庸¶
飜然於不廸巳過半矣中朝議政或疑羣謀未允公援¶
六經伸百氏覆於時事亊舉其中天下莫不諷誦焉文¶
<pb:KR4h0022_WYG_700-7b>¶
集經亂離多散逸今其存者二十九巻長子成甫進士¶
擢第校書郎陜縣尉知名當時不幸早世嗣子祐甫論¶
譔先志一巻為第三十卷傳祖禰之羙合於禮經見公¶
文章知公行事則人倫之叙治亂之源備矣豈唯化物¶
諧聲為文章而巳乎奉詔脩道徳經疏藏于三閣行乎¶
天下反魏晋之浮誕合𤣥言於世教其於道也至乎哉¶
祐甫純孝而文直清而和希公門者謂公存焉明發不¶
寐泣次遺文以華北州隣壤婚姻之舊甞趨公門備閲¶
<pb:KR4h0022_WYG_700-8a>¶
家編祐甫代華為校書郎華以是味公之道也熟詞則¶
不敏有古之直焉(一作皆/唐文粹)¶
　　　揚州功曹蕭頴士文集序¶
開元天寳間詞人以德行著於時者曰河南元君德秀¶
字紫芝其行事(一無此/三字)趙郡李華為墓(一無/墓字)碣巳書之¶
矣(一無此/四字)以文學著於時者曰蘭陵蕭君頴士字茂挺¶
梁(一有/國字)鄱陽忠烈王之後曽祖某官大父某官考諱某¶
莒縣丞咸有德不至尊位(一作咸有/位不至尊)君七嵗能誦數經¶
<pb:KR4h0022_WYG_700-8b>¶
背碑覆局十嵗以文章知名十五譽髙(一作/滿)天下十九¶
進士擢第歴金壇尉揚(一作/桂)州叅軍祕書正字河南叅¶
軍辭官避地江左永王修書請君君遁逃不與相見淮¶
南節度使(三字一/作連帥)表君為功曹叅軍(一作揚/州功曹)相國諸道¶
租庸使第五琦請君為介君以先世寄殯嵩條(一作/濮)因¶
之遷祔終事至汝南而歿嗚呼春秋若干天下儒林為¶
之顦顇君為金壇尉也㑹官不成為揚州叅軍也丁家¶
艱(一作/難)去官為正字也親故請君著書未終篇御史中¶
<pb:KR4h0022_WYG_700-9a>¶
丞(二字一/作府)以君為慢官離局奏謫罷職為河南叅軍也¶
寮屬多嫉君才名上司以吏道(一作/事)責君君拂衣渡江¶
遇天下多(一作/有)故其高節深識皎皎如此君以為六州¶
之俊(一作君謂/六經之後)有屈原宋玉文甚雄壯而不能經厥後¶
有賈誼文詞最(一作/詳)正近於理體枚乗司馬相如亦瓌¶
麗才士然而不近風雅揚雄用意頗深班彪識理張衡¶
宏曠曹植豐贍王粲超逸嵇康標舉此外皆金相玉質¶
所尚或殊不能備舉左思詩賦有雅頌遺風于寳著論¶
<pb:KR4h0022_WYG_700-9b>¶
近(一有/乎字)王化根源此後夐絶無聞焉(一作此外皆/夐絶無聞)近日¶
陳拾遺子昻文體最正以此而言見君之述作矣(五字/一作)¶
(君述/作)君以文章制度為已任時人咸以此許之不幸歿¶
於旅次文集若干卷(一作有/文十巻)行於代(一作/世)其篇目雖存¶
章句遺落(一作/逸)古所謂有其義而無其詞者也(一有/是字)後¶
之為文者取以為法焉今海内至廣人民至衆求君之¶
比不可復得難乎哉君有一子(二字作/子一人)曰存為蘇州常¶
熟縣主簿雅有父(一作/家)風知名於代(一作/世)以華平生最¶
<pb:KR4h0022_WYG_700-10a>¶
深見託為叙力疾直書云爾(一作皆/唐文粹)¶
　　　楊騎曹集序¶
開元天寳之間海内和平君子得從容於學以是詞人¶
材碩者衆然將相屢非其人化流于苟進成俗故體道¶
者寡矣夫子門人德行言語政事文學四者無人兼之¶
雖德尊於藝亦難乎備也後之學者希慕先賢其著也¶
亦名髙天下行修言道以文吾見其人矣𢎞農楊君諱¶
極字齊物隋觀德王之後祖正基魯王府諮議父珣永¶
<pb:KR4h0022_WYG_700-10b>¶
平令得進士舉邦族高之君㓜孤事繼母以孝聞讀書¶
務盡其義為文務申其志義盡則君子之道𢎞矣志申¶
則君子之言信矣舉進士時刑部侍郎樂安孫公逖以¶
文章之冠為考功員外郎精試羣材君以南陽張茂之¶
京兆杜鴻漸瑯邪顔真卿蘭陵蕭頴士河東桞芳天水¶
趙驊頓丘李琚趙郡李㟧李卿南陽張階(唐登科記有/李㐾李欣張)¶
(錯無李/卿張階)常山閻防范陽張南容髙平郗昻等連年高第¶
華亦與焉既而丁艱禮足哀餘名教稱之外調補太子¶
<pb:KR4h0022_WYG_700-11a>¶
正字歴右驍衛騎曹叅軍求道於𢎞正禪師百千人中¶
獨受心要與清和張茂之房安禹鉅鹿魏㓜卿為禪惠¶
之交河南元德秀陸據崔噐范陽盧治(疑作/冶)為道義之¶
交大官薦賢使臣請介莫不推君為首以方外為意不¶
之受也識者讜議以論道許之質純氣和動必由道談¶
笑中雅名理入𤣥所著文章多入𤣥中雅之才者也不¶
幸嬰風疾逝于京洛享年五十八向道之流聞之涕洟¶
君及張房既沒而狂胡起逆殘虐天下神祐善人安静¶
<pb:KR4h0022_WYG_700-11b>¶
其終始乎終始之理至矣遊方之内為哀遊方之外為¶
道或固然歟永泰二年余旅疾延陵故人之孤更來候¶
余君子孤年十餘一身奉親孝敬和敏有先人風與余¶
隣居炊汲相望候余小間捧君之集十卷詩賦賛序頌¶
記策凡一百七十五篇咨余為序眎之愴然且名之曰¶
德元字之曰長宗昔許衛尉與徐孝穆(徐陵字孝穆英/華誤改孝為荐)¶
友善衞尉孤善心年在童孺奉孝穆牋曲盡孝穆憐之¶
延譽當時况德元在羇旅之中集先人文拜乎床下求¶
<pb:KR4h0022_WYG_700-12a>¶
宣往烈余於孝穆之感不其倍乎乃如其篇第因舉其¶
行事以德元㓜孤不知先父之執故為備陳之¶
　　　工部侍郎李公集序　　　　賈　至¶
易曰觀乎天文以察時變觀乎人文以化成天下然則¶
唐虞賡歌殷周雅頌美文之盛也厥後四夷交侵諸侯¶
征伐文王之道將墜地於是仲尼刪詩述昜作春秋而¶
叙帝王之書三代文章炳然可觀洎騷人怨靡楊馬詭¶
麗班張崔蔡曹王潘陸揚波扇颷大變風雅宋齊梁隋¶
<pb:KR4h0022_WYG_700-12b>¶
盪而不返昔延陵聽樂知諸侯之興亡覽數代述作固¶
足驗夫理亂之源也皇唐紹周繼漢頌聲大作神龍中¶
興朝稱多士濟濟儒術煥乎文章則我李公傑立當代¶
於戲斯文將䘮乆矣習鄭衞者難與言咸頀之節被氈¶
裘者難與議周公之服而公當頺靡之中振洋洋之聲¶
可謂深見堯舜之道宣尼之㫖鮮哉希矣觀作者之意¶
得易之變知書之逹究詩之㣲極春秋之褒貶可謂孔¶
門之弟洙泗遺徒失其韻俗揚波扇颷餔糟啜醨時有¶
<pb:KR4h0022_WYG_700-13a>¶
婉麗之什浮艶之句皆牽於詔㫖迫於時事然亦音(尓/作)¶
(言/)近而興深語細而諷大罔有不含六經之奥義覽者¶
其知夫子之牆乎至先大夫與公有皮鮑之知公嗣子¶
吏部侍郎季卿與至有聲譽之好德業度量弱嵗聞之¶
於趨庭公文學編簡中年得之於吏部所見異辭所傳¶
異文敢不序焉夫具游夏之文學不備顔子之德行許¶
郭之機覽未聞班張之賛述而公文與行恊識與才并¶
是故大名震於當代德慶流於後葉不其偉歟¶
<pb:KR4h0022_WYG_700-13b>¶
　　　文編序　　　　　　　　　元　結¶
天寳十二年漫叟以進士獲薦名在禮部㑹有司考校¶
舊文作文編納于有司當時叟方年少(集作/少年)在顯名跡¶
切耻時人諂邪以取進姦亂以致身徑欲填陥穽於方¶
正之路推(他回/反)時人於禮讓之庭不能得之故優㳺於¶
林壑怏悢(上於亮/下於讓)於當世是以所為之文可戒可勸可¶
安可順侍郎楊公見文編歎曰以上第汚元子耳有司¶
得元子是頼叟少師友仲(集作/中)行公(公時為國/子司業)公聞之¶
<pb:KR4h0022_WYG_700-14a>¶
諭叟曰於戯吾常恐直道絶而不續不虞陽(集作/揚)公於¶
子相續如縷明年有司於都堂䇿問群士叟竟在(在集/作辱)¶
(於/)上第爾來十五年矣更經䘮亂所望全活豈欲跡叅¶
(集作/忝)戎旅苟在冠冕觸踐機危以為榮利盖辭謝不免¶
未能逃命故所為之文多退讓者多激發者多嗟恨者¶
多傷閔者其意必欲勸之忠孝誘以仁惠急於公直守¶
其節分如此非救時勸俗之所須者歟叟在此州今五¶
年矣地偏事簡得以文史自娯乃次第近作合於舊編¶
<pb:KR4h0022_WYG_700-14b>¶
凡二百三首分為十卷復命曰文編示門人弟子(集作/子弟)¶
可傳之於筐篋耳叟之命稱則著于自釋云不録時大¶
厯三年丁未中也¶
　　　殿中侍御史蕭(集作/府字)君文章集録序¶
　　　　　　　　　　　　　　　獨孤及¶
詩者志之所之也(七字集作足志/者言足言者文)情動於中而形於聲¶
文之㣲也粲于歌頌暢于事業文之著也君子脩其詞¶
立其誠生以比興𢎞道歿以述作垂裕此之謂不朽侍¶
<pb:KR4h0022_WYG_700-15a>¶
御諱立南蘭陵人也御史中丞汝州刺史府君之仲子¶
奕世純厚(集作/嘏)及公始大襁褓克岐十五而立神静氣¶
和才與道并孝悌忠信以為已任行有餘力故㓜而學¶
文嘗謂揚馬言大而迂屈宋詞侈而怨沿其流者或文¶
質交䘮雅盛相奪盍為之中道乎故夫子之文章深其¶
致婉其㫖直而不野麗而不艶天寳元年詔徴賢良方¶
正以備多士公時年十七射策甲科盛名翕然震怛(集/作)¶
(諠/)京邑論者知逺大之跡自此始也既而荏苒宦途遭¶
<pb:KR4h0022_WYG_700-15b>¶
遇世故歴佐戎幕周旋江海攸徂之邦必聞其政嘉謩¶
成績藏在諸侯之策既言中其倫亦動與古㑹由是自¶
廷尉評拜監察御史轉殿中丞(丞集作/侍御史)觀其逐逐利徃¶
冥冥翰飛方將乗驚風以騁騖視青雲如咫尺天道何¶
善而無報與其才而不與其夀成其噐而不成其志命¶
矣夫斯才也而有斯年也公之元兄尚書庫部員外郎¶
兼侍御史曰某與公俱以文學政事為䑓閣領袖丹穴¶
之雙鳯纔舉棠棣之一花先落天倫之慟可勝既耶以¶
<pb:KR4h0022_WYG_700-16a>¶
公瑰姿璞(集作/瑋)度利噐淑德與東流皆逝今則已矣可¶
以藏遺芳以示後嗣者其唯夙昔麗藻平生翰墨乎於¶
是茹痛開緘収(集作/收)血散帙緝其遺札得詩賦賛論表¶
啓序頌銘誄誌記凡若干篇編為五卷以為集録庶㡬¶
弔賈生者省(集作/賦)鵬集之日問相如者知封禪(集作/禪草)猶¶
存云爾¶
　¶
　¶
<pb:KR4h0022_WYG_700-16b>¶
　¶
　¶
　¶
　¶
　¶
　¶
　¶
　文苑英華卷七百一¶
