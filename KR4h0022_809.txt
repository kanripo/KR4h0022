# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:05.302103
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷八百九
<pb:KR4h0022_WYG_809-1a>¶
欽定四庫全書¶
　文苑英華巻八百九　　　　宋　李昉等　編¶
　舘驛(館驛/使附)¶
　　滑州新驛記一首　　　滑州新驛碑隂記一首¶
　　宋州重修五驛記一首　館驛使壁記一首¶
　樓上¶
　　翰林學士院新樓記一首¶
　　鳯翔鼔角樓記一首　　泗州重修鼔角樓記一首¶
<pb:KR4h0022_WYG_809-1b>¶
　　襄陽北樓記一首　　　泉州北樓記一首¶
　　館驛(館驛/使附)¶
　　　滑州新驛記　　　　　　　李　勉¶
滑臺舊驛天寳丙申嵗逆臣盗國師競而焚滑臺四衢¶
通于四海夷貊奉聘諸侯覲王有疊騎擊轂填郛翳直¶
之日也或寒沍凝血或炎赫鑠肌疲心躁憤駢立無寄¶
剛寒者多氣奮盱衡温愿者猶神忿吐息雖逺馨醪膳¶
腐積菽藁小吏夏執輕箑冬備重裘獻用無所曷補餒¶
<pb:KR4h0022_WYG_809-2a>¶
殆常惕惕祗懼終湑湑(一作/滑滑)議繁亦有吟憤作誣口吻¶
震發者幕客請余構驛傳以備政縣吏請余廣驛傳以¶
息責遂命試光禄卿兼同州别駕裴萬以恪以幹俾主¶
剞劂圬墁之工授其意曰無尚雕木之異無榮飾土之¶
竒揆時勿奪詳費就簡惟疎楹棟將違暑也廣庭廡將¶
逹風也取寧體之用去娯目之奢彤彩為文刻剸(一作/晋)¶
像物有益勞費豈利䕃庥况玩巧蕩神誇麗踰度乎及¶
息役休工門成度費(闕/)　　　不墮余誠素不違乗軺¶
<pb:KR4h0022_WYG_809-2b>¶
之賔無或嗤余不効徐湛之風亭月觀之盛也大厯甲¶
寅嵗八月二日記¶
　　　滑亭新驛碑隂記　　　　　崔祐甫¶
古之君子約已而裕人知龢而勤禮接賔以愿(一作/厚是)務¶
施於豐鄭公孫僑論晉文襄之覇也宫室卑庳無觀臺¶
榭而崇大諸侯之館故来者如歸今我連帥尚書汧公¶
為國垣翰于東土軍禮肅人謡興新其亭傳以待賔旅¶
謀之有程設之有所力肆於悦巧悛於滛勿亟而成得¶
<pb:KR4h0022_WYG_809-3a>¶
其時制博敞髙明倬然其閈閎沉深奥宻杳然其堂室¶
論者謂華之普徳虢之閿鄕自昔為之(疑/衍)郵亭之甲今¶
茲白馬可以抗衡汧公仁以愛衆儉以化下陋居室而¶
恢賔館節豐華而廣廕庥稱時計功永代為憲方操八¶
柄揉此萬邦于庇人其徳弘大於是舉也見其端焉夫¶
其去故就新之議屬徒揆日之制作而示後公實書之¶
盖聞傳春秋序風雅者丘明卜商之事也下吏敢亦庻¶
幾¶
<pb:KR4h0022_WYG_809-3b>¶
　　　宋州重修五驛記　　　　　鄭　就¶
戊子嵗大彭戍卒有在南方者一旦衆譁于營刄殺主¶
将不待朝廷命巻斾而歸既至所止即共樹小吏以張¶
大㐫天子震怒徴諸侯師以討之常時挟刄為盗匿蔽¶
榛莽者咸来附離叶拒王師而睢陽最與賊近忽剽攘¶
不徇志必縱火火爇傳置尺椽盡為餘燼時隴西公以¶
重望鎮諸方徴師悉出其地供億大費不煩朝廷而又¶
戒嚴疊門賊馬首不敢西向我季父貂蝉適守睢陽大¶
<pb:KR4h0022_WYG_809-4a>¶
軍頓其所資糧餽餉且靡闕一毫明年九月賊平我公¶
念鴈池洎㑹亭五郵前為賊熾熖所滌况沿(一作/官)河旁¶
午豈可使厦屋不修乃劂材孱工未數月而畢其創匠¶
輪奐為客館之甲君子以為非我隴西公大才不能當¶
劇賊非我季父稱事不能新郵亭冝乎礱石刻文聲其¶
羙績就久奉隴西公命牢讓不免其叙事也質而直㣲¶
而簡俾後之為政者識我季父之多能咸通庚寅年秋¶
七(一作/八)月記¶
<pb:KR4h0022_WYG_809-4b>¶
　　　館驛使壁記　　　　　　　栁宗元¶
凡萬國之㑹四夷之来天下之道塗畢出於邦畿之内¶
奉貢輸賦修職於王畿者入于近關則皆重足錯轂以¶
聴有司之命徴令賜予布政於下國者出於甸服而後¶
按行成列以就諸侯之館故館驛之制於千里之内尤¶
重自萬年至於渭南其驛六其蔽曰華州其關曰潼關¶
自華而北界于櫟陽其驛六其蔽曰同州其關曰蒲津¶
自㶚而南至于藍田其驛六其蔽曰商州其關曰武關¶
<pb:KR4h0022_WYG_809-5a>¶
自長安至於盩厔其驛十有一其蔽曰洋州其關曰華¶
陽自武功而西至于好畤其驛三其蔽曰鳯翔府其關¶
曰隴關自渭而北至于華原其驛九其蔽曰坊州自咸¶
陽而西至于奉天其驛六其蔽曰邠州由海之内摠而¶
合之以至于關由關之内束而㑹之以至於王都華人¶
夷人往復而授館者旁午而至傳吏奉符而閲其數縣¶
吏執牘而書其物告至告去之役不絶於道寓望迎勞¶
之禮無曠於日而春秋朝陵之邑皆有傳館其飫餼饔¶
<pb:KR4h0022_WYG_809-5b>¶
饋(集作飲/飫餼饋)咸出於豐給繕完築役(集竹/復)必歸於整頓列¶
其田租布其貨利權其入而用其息(集作/積)於是有出納¶
竒贏之羡(集作/數)勾㑹考校之政大厯十四年始命御史¶
為之使俾考其成以質于尚書季月之晦必合其簿書¶
以視其等列而校其信宿必稱其制有不當者反之於¶
官尸其事者有勞焉則復于天子而優升之勞大者増¶
其官次者降其調之數又其次猶異其考績官有不職¶
則以告而罪之故月受俸二萬于太府史五人承符者¶
<pb:KR4h0022_WYG_809-6a>¶
二人皆有食焉先是假廢官之印而用之貞元十九年¶
南陽韓泰告于上始鑄使印而正其名然其嗣當斯職¶
未嘗有記之者追而求之盖數嵗而往則有(集作/失)之矣¶
今余為之記遂以韓氏為首且曰修其職故首之也¶
　　樓上¶
　　　翰林學士院新樓記　　　　韋表㣲¶
長慶二年春翰林院學士缺穆宗皇帝顧謂左右曰孰¶
可充是任者皆曰恭恪可以奉宻命通敏可以肆皇猷¶
<pb:KR4h0022_WYG_809-6b>¶
有若内謁者藍田季温可上曰俞洎四年夏院使缺敬¶
宗皇帝顧謂近臣曰孰可補是職者皆曰博覧以好古¶
清白以奉公有若奚官局令衛元璨可上曰俞是以授¶
金紫之賜承侍從之榮典司禁闈㕘掌詔令嘗因暇相¶
與議曰夫宫室臺觀盖有宜稱茍失其制人何法焉内¶
署與集賢史館秘書省皆號圖書府而内署最為宻近¶
故學士之登將相踐崇顕者十有八九焉彼三署不可¶
同年而語矣而庭宇逼仄屋室卑陋非聖朝待賢之意¶
<pb:KR4h0022_WYG_809-7a>¶
豈羣彦飬徳之所于是梧桐高則可以栖靈鳯巖嶺秀¶
則可以韞羙玉是宜革作以新其居乃同詞上聞詔命¶
惟允錫以材布(作/帛)假其工徒心匠始形於事先物境潛¶
運於度内乃撤小屋崇廣厦掲飛梁於層構聳危樓於¶
上楹重簷翼舒虗牖霞駮甍棟豐麗欄檻周固三門並¶
設䨇閤對啓延清風於北户候朗月於南榮積其典墳¶
藏於扄鑰因討閲之際資登眺之娛若乃前瞰雲山傍¶
窺臺觀仰丹霄於咫尺納顥氣於襟抱八表殊望四時¶
<pb:KR4h0022_WYG_809-7b>¶
異境觸類生趣随方散懷其下廊廡對序階陛四匝中¶
創小亭以候宴語卉木駢植松竹交隂拆(一作/林)高標於¶
棼橑散餘芳於户廷信可久之宏規不冺之盛跡也經¶
構之始侍講崔學士出拜小宗伯樓成之月學士韋公¶
秉國鈞旬日侍講高學士拜夕郎明年正月學士路君¶
遷小司馬為承㫖表㣲洎王宋二舎人皆遷秩加職院¶
使復以成績並命遷内常侍夏四月中書鄭舎人駕部¶
郎中皆以鴻文碩學為侍講學士有詔賜宴始觴於斯¶
<pb:KR4h0022_WYG_809-8a>¶
中外之知者朝昬皆賀豈興作之㑹契於隂陽之運乎¶
而土木之動應於福慶之數乎表㣲學愧鏤氷文慙畫¶
虎秉筆視草于茲六年備歴規度之謩詳觀(一作/都)新舊¶
之制承命為記實慙菲詞時太和元年某月日記¶
　　　鳯翔鼔角樓記　　　　　　韋慶復¶
十月成樓記時也自聖人觀象立制則重門擊柝以待¶
暴客故天下都邑大崇建之凡千乘之君其外者郛其¶
内者城郛之門所以苞納州聚城之門所以嚴䕶師長¶
<pb:KR4h0022_WYG_809-8b>¶
故諸侯國多以内城門於中軍為最近率皆樓於斯飾¶
於斯建鼔角於斯先是此府無内城無重門㕔事之階¶
才隠内屏旌門之次廹於通道大將軍鼔角置於郛晏¶
然而安積有嵗矣今我江夏公七月下車首乎其謀八¶
月慮事鳩乎材九月恩洽得乎衆十月勞農興乎役然¶
後下令葺簣相土命毁削舊宇坦平新途廻還翼張絢¶
㓗氷静既而版幹具畚築興山虞納材梓人凖䋲雕琢¶
切磨丁丁登登重楹疊户霞起雲烝如翬斯升勢將騫¶
<pb:KR4h0022_WYG_809-9a>¶
騰如山斯層崔嵬凌競君子曰大哉斯樓之作上可以¶
陳列鼙鼓下可以禁限中外近可以張皇斯衆逺可以¶
戒勵大軍稽晷度不失於方中審山川乃得其靣勢衆¶
心多樂成之助工徒有恱使之勸非大君子淵慮宏謀¶
則茲樓何從而興也或者以為前之闕政公能補之愚¶
則不然夫舉一事建一功不量其小大茍能㢠㧞人表¶
獨得殊見則無非天假之才得之縱有賢方伯比肩於¶
前欲責其人表之見無乃過歟然則斯樓曠之於前宜¶
<pb:KR4h0022_WYG_809-9b>¶
也成之於今亦宜也奚所謂稱補其闕哉樓成二日我¶
公與䕶軍中貴人洎賔僚偕登而閲之慶復仰而歎曰¶
公之政教見於斯樓盡矣且棟之梁之小大攸宜材不¶
缺也壁壘完堅圬塗縝宻人不偷也䋲墨脩整苦窊不¶
用法至行也丹雘鋪彩光輝燭人照至明也舉是署以¶
福我境内之人徳澤甚厚豈土木云乎哉元和二年十¶
二月十有一(作十月/十一)日記¶
　　　泗州重脩鼔角樓記　　　　李　磎¶
<pb:KR4h0022_WYG_809-10a>¶
烈而悲者角之聲讙而壯者鼔之聲烈與悲似義讙與¶
壯似勇夫軍以義集以勇進故軍城例樓鼓角於正門¶
以嚴暮警夜二物用固均然凡發語雖先鼓及奏而(一/有)¶
(古/字)角先鳴者盖欲勇生於義云泗城據汴淮奔會處汴¶
迅以射淮廣而吞擰勢雄重翕張氣象故其出人物義¶
且勇與鼔角之聲相叶雖商販四衝船擊柂交而氣不¶
衰雜防禦使劉公郡人也其義勇智傑拔於萬衆間始¶
為郡諸將黄巢陷關徐以西討急務在廣兵力按舊屬¶
<pb:KR4h0022_WYG_809-10b>¶
郡名取泗泗稱未奉詔不服徐師因大至公為都馬步¶
司轉司衙皆摠兵柄捍守連年徐竟解圍而去已而上¶
欲乆安徐泗卒以泗屬徐㑹有新防禦使昧軍機意泗¶
人含憤復激令背徐不屬(一作/出)公執詔争不得衆因大¶
呼逐防禦使扶公坐公不得已詔亦因命公徐帥太尉¶
鉅鹿王感公於已絶他心曲折惟天子命相得益歡甚¶
於故焉公既挈防禦印登城四靣望皆拒戰後火燼餘¶
或石抛所傾方圍急城中又壞屋給薪併是屋廬少全¶
<pb:KR4h0022_WYG_809-11a>¶
者乃鋭意自鞠鬬場上佐院稍稍營葺且謂鼓角樓者¶
軍門眉首冝特華壯樓及左右鼔棚新者二十七間益¶
掲其柱危其檻以激響日沉宵寒聽吹擊者疑岸浦泉¶
窟龍吟鼉作時時相應和既而郡衆列觀欲咨文人紀¶
績或揖衆而進曰公之功行甚多非止此樓門左右臂¶
出廊及都廂等院凡二百餘間悉公重修又修孔子廟¶
佛祠黄帔道宫觀文武吏舎靈山神宇凡數百千間又¶
勸里人益構其居荒毁更新鬱鬱如春發寒槎又増武¶
<pb:KR4h0022_WYG_809-11b>¶
器庫旗矟千竿鎚百柄甲裝三百劔千環箭六萬羽弓¶
弦角千凡營制悉以家私財佐用又教屬縣樹桑栁棗¶
榆至二萬本無名役除律敕外擅立條歸之簡切用是¶
人益附親逋竄自返萬三千户朝客中貴人往来饔餼¶
餞迎如完盛時防䕶淮浙等貢上錢貫數百萬此其大¶
畧公所以能若是者由誠(疑/)者公具侍(一作/具待)下懇為尊¶
中丞郡太君得拜封爵邑連表乞歸侍其誠切動人如¶
此所以能堅奉明天子者以首出其政耶由此言之豈¶
<pb:KR4h0022_WYG_809-12a>¶
一樓而已乎且公用孝資忠用義發勇其壯烈聲又豈¶
鼓角而已乎安可但記一樓而遺他事乎衆曰然則何¶
如而可進譚者曰吾聞古人以玉况德以器銘功豈玉¶
足况器足銘耶盖借玉為喻因器而盡銘他善今儻告¶
文人請借鼓角以况公心而因記樓盡述公之功行儻¶
可乎咸曰善然健於筆者不能冩是當緩以俟之積月¶
而史官尚書司封郎中李磎自淮楚趨闕驛泗於是郡¶
從事張信與同僚及將吏等磨石濡筆且以衆志白于¶
<pb:KR4h0022_WYG_809-12b>¶
公請磎為記磎不敢辭即所聞實書于石於戲樓以中¶
和五年二月二十八日成以其年九月三十日書¶
　　　襄陽北樓記　　　　　　　符　載¶
天時有晦明人情有舒慘或感瘁交搆鬱凝不發非¶
登髙逺眺望則無以疎達其氣導冲和之性焉藹藹¶
襄陽山水之鄉征南興峴亭賞賢王造北樓之勝¶
緬邈千載遐襟一致静躁(一作/操)其有(一作/㫖)得不根¶
柢於是乎然勢勝則同制作迺異請得本末而言¶
<pb:KR4h0022_WYG_809-13a>¶
之先前之人公舎之内特建危榭以瓌碩之材樹窐¶
雜之地左右翳薈顧視生熟人莫能登(一有/庇字)甚無光¶
輝我公懷之思有所致㑹異日官府無事攜鄒生枚¶
叟之客高步縱覩于城之墉次于北隅大獲偉地公¶
竟符曩意據陴不去𤣥機一發樓在吾目由是振陳¶
成新拔卑為髙經營鼓智財力什一笑抃之下峩峩¶
横空襄人駭之謂靈物佐助不然者何以不殫貨不¶
峻程不罷民而成不朽之績容易若此之甚也夏五¶
<pb:KR4h0022_WYG_809-13b>¶
月辛巳公欲亟逞遐屬亦既樂只為食肴酒聚賔而¶
登之異其勢隠軫氣崇融上乘百雉旁壓萬井飛陛¶
虹指長檻雲截陵昭囘而永睇闗(一作/闋)萬態之紛糾¶
楚山無際漢水逺去郢門商雒㣲茫天外當是時大¶
火炎炎里閈如燔更簟驟盥躁灼不解及其燕也即¶
窈靄静深端和肅清輕颷四來衝闥動扄座賔相顧¶
如在顥氣况乎春之發舒秋之泬寥固不言而勝矣¶
壯而不侈謂之範作而不費謂之智登降有序謂之¶
<pb:KR4h0022_WYG_809-14a>¶
禮享宴有恵謂之仁道崇者聲輝位大者物舉搢紳君¶
子咸謂為此樓與羊公峴亭不沒矣若掘客土斬異材¶
礱他山之石奪齊人之力肆浩蕩之觀窮靡嫚之樂實¶
曰凉徳賈謗不暇亦文者何述焉野人鯫劣備詳公明¶
白之實敬揚休休為来者大猷五年六月十五日記¶
　　　泉州北樓記　　　　　　歐陽詹¶
釋名曰樓瞜也謂高明覿逺瞜瞜然也建於第宅則以¶
閲園林有媚樹於雉堞則以警㓂盗不虞故墨子曰城¶
<pb:KR4h0022_WYG_809-14b>¶
備(集無/備字)三十歩一坐候樓百歩一立候樓茲樓者盖此¶
郡北墉之立候樓也卜築之始而有之(三字集作/㣲而具之)袤不¶
倍常廣唯再尋製造日逺土木功(集作/力)殆左騫右陊上¶
露下圯有年数矣邦牧安定席公貞元七年下車至九¶
年月之三祀重民力而未形言是年暮秋嵗豐農隙有¶
司率常典告有事于土功公曰斯郡國(集無/此字)之南極也¶
元后帝郷實在於北詩不云乎心乎愛矣遐不謂矣欲¶
固(集作/因)戀主向方瞻矚惟此有樓半傾半摧日夜闕登¶
<pb:KR4h0022_WYG_809-15a>¶
陴擊柝之所風雨憂折榱復隍之患政因時令爾其營¶
之俾有布席跪立之地(集有/間字)更人防卒之位(位字集/作蒞事)予¶
將時躋展北面拱辰之心焉而受命之(集無/之字)者感公之¶
意如公之意杼人羣庶感公之誠如公之誠川朝子來坯(集/作)¶
(坯/)崩易蠧址有餘而不剗基墌自延材有長而不剪棟宇自¶
崇既望庀徒未晦成功倚層霄於軒檻納千里乎忩牗¶
如鱗之𪠘署若岸之軍壁得不牧(三字集作/得之状)若連山之¶
有重巒長江之蹙洪濤氣勢繇是而(集作/以)雄焉公每子¶
<pb:KR4h0022_WYG_809-15b>¶
牟情来莊舄思生俯仰於斯徘徊於斯夫完城壯邑有¶
邦之本也戀闕愛君為臣之節也善矣哉公廣茲樓也¶
逺得有邦之本近貞為臣之節執邦之本曰公謹臣之¶
節曰忠唯公與忠公斯昭矣小子家在委巷多聞輿誦¶
藝忝儒術數(集作/毎)侍公居上志下衷兩獲而達敬書其¶
事為之記以獻至若眺四維之雲物臨萬井之烟景遐¶
象佳致眸(一作/瞬)莫勝觀非公有樓之素故不載之(集作/之載)¶
貞元九年秋九月三十日獻¶
<pb:KR4h0022_WYG_809-16a>¶
　¶
　¶
　¶
　¶
　¶
　¶
　¶
　¶
<pb:KR4h0022_WYG_809-16b>¶
　¶
　¶
　¶
　¶
　¶
　¶
　¶
　文苑英華巻八百九¶
