# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:13.047892
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷九百六十四
<pb:KR4h0022_WYG_964-1a>¶
欽定四庫全書¶
　文苑英華巻九百六十四　宋　李昉等　編¶
　婦人二¶
　　彭城公夫人爾朱氏墓誌一首¶
　　東平夫人李氏墓誌一首¶
　　李參軍妻張氏墓誌一首¶
　　館陶郭公姬薛氏墓誌一首¶
　　高明府妻宇文氏墓誌一首¶
<pb:KR4h0022_WYG_964-1b>¶
　　崔主簿妻劉氏墓誌一首¶
　　節慜太子妃楊氏墓誌一首¶
　　　彭城公夫人爾朱氏墓誌銘　庾　信¶
夫人爾朱氏河南洛陽人也若夫隂山表裏衝北斗之¶
機衡瀚海彌綸直西街之畢昴四時銜火燭龍開照地¶
之光六月搏風大鵬運垂天之翼由是奄有京縣遂荒¶
中土車書禮樂三王之損益可知將相公侯百代之山¶
河不殞祖敞隋儀同三司金紫光禄大夫岐同金申信¶
<pb:KR4h0022_WYG_964-2a>¶
臨徐七州總管兵(集作/藩)部尚書金(集作/邊)城郡開國公天¶
列尚書之星地標光禄之塞出身萬里知吕岱之元勲¶
専命一方識劉𢎞之重寄父休最隋左千牛備身朝散¶
大夫齊王府司馬襲封爵金(集作/邊)城公大夫稱伐諸侯¶
胙土淮仙致雨仍攀桂樹之山楚客臨風更入芙蓉之¶
水夫人玉臺貞氣金河仙(集作/靈)液蔡中即之女子早聽¶
色絲謝太傅之閨門先揚麗則彭城公發源殷伯承家¶
漢相山川氣候彰白武於臯陶象緯休徵下蒼龍於曼¶
<pb:KR4h0022_WYG_964-2b>¶
倩三星照夜佇稽鳴鴈之期七日秉秋坐薦飛皇之兆¶
夫人年甫十八遂歸於我巫山南眺逢暮雨於瑤姬華¶
嶽西臨降明星於玉女動合詩禮言成軌則晨昏展敬¶
事極於移天蘋藻挈誠義申於中饋女郎砧石響明月¶
而思秋風織婦(集作/女)機牀聴寒蛩而催絡緯用曹大家¶
之明訓執宋伯姬之貞節加以心依八覺理㑹三空遊¶
智刃於檀林泛仙舟於法海幾神獨照㸃言象而無施¶
空有兼忘束筌蹄而不用人生天地壽非金石銀臺竊¶
<pb:KR4h0022_WYG_964-3a>¶
藥想奔月而何年金殿(一作玉釡/集作金釡)煎香思反魂而無日¶
以某年月日終于平康(集作/原)里之私第越上元三年十¶
月二十日合葬于城南之畢原禮也齊侯寢側杜氏階¶
前對文王之畢原用周公之合葬偃松千古長無寡鶴¶
之悲文梓百尋還見雙鴛之集其銘曰¶
合葬非古周公所存死生千載棺槨雙魂野曠風急天¶
寒日昏煙霾杳嶂霧失遙村紀黄絹之碑表對青松之¶
墓門¶
<pb:KR4h0022_WYG_964-3b>¶
　　　伯母東平郡夫人李氏墓誌銘　前　人¶
夫人姓李氏隴西狄道人也自涼武昭王以後一門三¶
公為四海著族國史家諜詳之矣祖充穎後周大將軍¶
消州刺史流江郡公考𤣥明皇朝上儀同(闕/)濟三州刺¶
史成紀縣男出入三朝剖符分竹秦隴河濟之地人到¶
于今稱之天下士大夫知與不知莫不想望其風采夫¶
人生而純深㓜而恭敬長而敦睦成而和惠年及初䈂¶
甫歸於我執箕箒奉舅姑人不間於其娣姒妾媵之言¶
<pb:KR4h0022_WYG_964-4a>¶
閨門之内穆如也故宗黨推其令問鄉閭以為美談東¶
平公守清白之基逢太平之日辟命交至聲聞於天制¶
(集作/詔)徵尚書郎遷御史中丞出為棣曹恒常四州刺史¶
夫人輔佐君子聿修内政平旦纚䈂則有君臣之嚴沃¶
盥饋食則有父子之敬報友而行則有兄弟之道受期¶
必誡則有朋友之信其婦徳也如此歴職中外聲名籍¶
甚和其琴瑟正其邦家者夫人與有力焉蓋嘗喟然而¶
言曰古者卿之内子為大帶命婦成祭服社而獻功可¶
<pb:KR4h0022_WYG_964-4b>¶
不朂哉可不朂哉由是服澣濯之衣躬紡績之事筐筥¶
錡釡之器所以執其勞蘋蘩藴藻之菜所以明其德非¶
夫博文達禮貞婉聽從者孰能與於此乎及公乞骸告¶
老退歸初服夫人年踰耳順視聽不衰每獻嵗發春日¶
南長至羣從子弟稱觴上夀者動至數十百(集無/此字)未嘗¶
不勸(一作/歡)言善誘借以温顔侃侃焉誾誾焉有孟母之¶
風焉有敬姜之誨焉維永淳元年秋八月旁死魄寢疾¶
彌留終於華隂之望仙里享年八十有一冬十一月一¶
<pb:KR4h0022_WYG_964-5a>¶
日景辰遷窆於永豐鄉之平原從先兆也東平公撫存¶
懐舊用痛悼于厥心逺近咸集宗親畢㑹生榮死哀其¶
此之謂矣是日也皇太子監守長安炯忝為詹事司直¶
不獲就展(集作/展哀)喪次陪奉靈輀敢薦李顒之文庶同潘¶
岳之誄嗚呼哀哉乃為銘曰¶
髙岳之上浮雲翔兮函谷之外真氣揚兮建功北漠討¶
西羌兮受封南鄭家素昌兮於赫祖考為龍光兮牧州¶
典郡佩銀黄兮降生淑質秉禎祥兮苕華菊茂蘭若芳¶
<pb:KR4h0022_WYG_964-5b>¶
兮我有懿德如珪璋兮求之卜筮鳴鳯凰兮君子至止¶
玉環鏘兮室家好合琴瑟張兮執其麻枲供衣裳兮羞¶
其饋食澄酒漿兮諸姑伯娣穆温良兮姨姒叔妹歡未¶
央兮公之出門牧守四方兮夫人之化德洋洋兮公之¶
告老返維桑兮閨門之内道彌彰兮正月上日南至長¶
兮子孫歡慶各稱觴兮宋公(集作/云)孟母魯季姜兮匪怒¶
伊教由舊章兮方期高舉登紫房兮誰謂不宜(集作/㝠黙)掩¶
𤣥堂兮肅肅松檟鬱成行兮沈沈厚夕(集作/穸)終不暘兮¶
<pb:KR4h0022_WYG_964-6a>¶
　　　袁州參軍李府君妻張氏墓誌銘¶
　　　　　　　　　　　　　　　陳子昂¶
夫人諱某清河郡東武城人(集有/也字)昔軒轅錫胤&KR1249;矢崇¶
威畏其神者三百年得其姓者十四族金貂七葉漢天¶
子之忠臣鼎足三公晉武皇之名相孤卿玉帛世有其¶
庸曾祖某北齊大常卿徐兖二州刺史天人之禮位掌¶
於秩宗侯伯之尊寵優於露冕祖某隋汾隂壽春陽城¶
三縣令襲公侯之瑞屈銅墨之班士元非百里之才太¶
<pb:KR4h0022_WYG_964-6b>¶
丘有三台之望父某唐户部侍郎復亳建三州刺史尚¶
書北斗始贊於南宫方岳專城終榮於獨坐夫人即刺¶
史(集作/使君)之第若干女也稟柔成性藴粹含章承禮訓於¶
公宫(集作/庭)習威儀於壼則夫其窈窕之秀燕婉(集作婉/孌又作)¶
(婉/&KR2016;)之姿貞節峻於寒松韶儀麗於温玉鉛華不御飾環¶
佩之容浣濯是衣勤黼黻之彩自作嬪於君子主中饋¶
於家人三千之禮不違九十之儀無慝至乃恭於奉上¶
順於接下仁孝以承宗祀慈惠以睦閨門則雍雍蹌蹌¶
<pb:KR4h0022_WYG_964-7a>¶
必由其道矣嗚呼府君不造遘此閔凶中年不淑(集作/圖)¶
早世而殞青松摧折哀㫁女蘿之心丹節(集作/桂)孤高終¶
守栢舟之誓而府君食先人之徳無厚生之財夫人徇¶
黔婁之貞闕丹臺之産孀居永日(一本/作嵗)蓬首終年處貧¶
素而彌堅保幽芳而不昧始府君之逝有四子焉少遭¶
罔極之哀未奉過庭之訓夫人保持名教終始禮經既¶
朂之以義方又申之以逺大皆能率由慈訓克荷家(集/作)¶
(嘉/)聲箕裘之業載隆燕翼之謀不隕非夫淑明賢徳(集/作)¶
<pb:KR4h0022_WYG_964-7b>¶
(懿/)聖善温良崇婦道之深規𢎞母儀之至範孰能昭宣¶
令聞若此(集作/斯)之盛哉彼蒼不忱殱我眉壽春秋若干¶
載初元年月日遘疾終于洛州某里之私第嗚呼哀哉¶
夫人令儀有穆惠問無喧敦雅志于詩書婉娩(集作/嫺)情¶
于琴瑟若乃姆師酒食之儀女工纂組之繁莫不總制¶
清衷𢎞宣懿則茂蘋蘩之雅韻(集作/訓)叶沼沚之芳猷雖¶
古稱敬姜詩云淑女論容比徳殆無以過穠華不居松¶
扄永閟嗣子某等悲摧欒棘思結寒泉永惟同穴之儀¶
<pb:KR4h0022_WYG_964-8a>¶
仰遵歸祔之典以大周天授三(集作/二)年二月日朔祔于¶
(集作/於)袁州府君之舊塋禮也合葬非古奉周公之儀墓¶
而為墳宗仲尼之訓嗚呼鴛鴦之樹𦕈泣於松楸鼓吹¶
之山緬然於丘隴原陵何代銘誌無文有哀黄鳥之詩¶
遂勒青烏之兆銘曰¶
詩云淑女君子好逑(集作/求非)懿哉令徳嘉儀聿修温容玉¶
映峻節松楸妙心彤史潔志𤣥猷昭宣壼則惠穆蘋洲¶
共伯早逝貞姜獨留焭居蓬首哀深栢舟彼蒼不愸此¶
<pb:KR4h0022_WYG_964-8b>¶
夜長幽懐南風之吹棘相(集作/想)北山以同丘青春兮白¶
日獨昭昭以悠悠¶
　　　館陶郭公姬薛氏墓誌銘　　前　人¶
姬人姓薛氏東明國王金氏之𦙍也昔金王有愛子别¶
食於薛因為姓焉世不(集無/此字)與金氏為姻其髙曾皆金¶
王貴臣大人也父承(集作/永)沖有唐高宗時與金仁(旴本/作仙)¶
問歸國帝疇厥庸拜左武衛將軍姬人㓜有玉色發於¶
穠華若彩雲朝升微月宵映也故家人美之少號仙(集/作)¶
<pb:KR4h0022_WYG_964-9a>¶
(人/字)子聞嬴臺有孔雀鳯凰之事瑶情悦之年十五大將¶
軍薨遂剪髮出家將(川本無/將字)學金仙之道而見寳手菩¶
薩靚(集作/靜)心六年青蓮不至乃謠曰化雲心兮思淑貞¶
洞寂滅兮不見人瑤草芳兮思氛氲(集作/芬蒀)將奈何兮青¶
春遂返初服而歸我郭公郭公豪蕩而好奇者也雜佩¶
以迎之寳琴(集作/瑟)以友之其相得如青鳥翡翠之婉孌¶
矣華繁絶(集作/艷)歇樂極哀(集作/悲)來以長壽二年太歲癸¶
巳二月十七日遇疾卒(三字集作遇/暴疾而卒)於通泉縣之官舎¶
<pb:KR4h0022_WYG_964-9b>¶
嗚呼哀哉郭公怳然猶若未亡也寳珠以含之錦衾而¶
舉之故園(集作/國是)途遙言歸未迨留殯於縣之惠普寺之¶
南園不亡貞也銘曰¶
高丘之白雲兮願一見之何期哀淑人之永逝滅(集作/感)¶
紺園之春時願作青鳥長比翼魂魄來兮(集作/歸來)遊故園¶
　　　陳州苑丘縣令髙府君夫人河南宇文氏墓誌¶
　　　　銘　　　　　　　　　　前　人¶
夫人諱某河南郡人也昔吾君夏后氏之子霸有幽都¶
<pb:KR4h0022_WYG_964-10a>¶
皇運北興鼎國(旴本/作圖)南起開寳符而帝天下撫璿璣而¶
主中國則後周之受命武帝之雲孫夫人四代祖也曾¶
祖某失周子之封亡山陽之國雖在(集作/存)天子之𦙍已¶
是(集作/類)咸陽布衣植徳早夭祖某隋朝官資至(集無此/二字)¶
灃州灃陽縣令父某龍州司法皆承家席寵世有令名¶
夫人賁穠華襲繁祉崇徽蕙穆秀色苕榮自于㓜年有¶
令儀也十四適于髙府君夫其温慈惠和忠信肅穆(集/作)¶
(信肅/修穆)行有法度動有禮經嚴恪以理家人僴(集作/&KR0570;)瑟以¶
<pb:KR4h0022_WYG_964-10b>¶
和君子則以(集作/巳)含乎光大矣若乃宗廟哀敬仁孝也¶
娣姒祗和謙順也蠲潔酒食婦儀也黼黻𤣥黄女工也¶
𢎞此四徳而務六親鞶帨以文之雜佩以發之猗可以¶
作範母儀昭宣壼則矣至於訓子以睦教女以順愛下¶
以慈與人以讓外以贊府君之徳内以光中饋之政皆¶
日聞其進不見其退也嗚呼仁而不壽生而(集作/也)永終¶
永淳元年某月遇疾終於(集作/于)苑丘縣之官舎時年二¶
十七嗚呼哀哉髙府君尋以公(集無/此字)事罷職山塋未卜¶
<pb:KR4h0022_WYG_964-11a>¶
旌旐來歸府君思北海之魂留東園而殯日月遂往九¶
嵗于茲府君乃(集作/方)崇樹先塋增封舊域以大(集無/此字)周¶
天授三(集作/二是)年太歲辛夘二月癸夘啟殯于(集作/於)東園¶
遷祔於洛州某原禮也哀哉夫人雅有髙行終而不忘¶
以為厚𦵏非禮也是以珠玉不飾塼瓦是藏髙府君聿¶
遵其志率以薄𦵏於戲非古之明德淑女金玉其光孰¶
可(集無/此字)以躋之吾忝門閭之賓覩其家道矣雍穆懿鑠¶
實有清風故叙之而未充德也銘曰¶
<pb:KR4h0022_WYG_964-11b>¶
夭夭桃李有花兮灼灼淑人宜家兮修睦婦道不譁兮¶
窈窕嬪儀孔嘉兮何榮采之方茂兮而云落兮吁嗟(集/作)¶
(而云亡/兮咨嗟)¶
　　　司屬主簿博陵崔訥妻劉氏墓誌銘¶
　　　　　　　　　　　　　　　張　説¶
夫人劉氏其先彭城人也隋毗陵郡通守字(集無/此字)予將¶
之曾孫唐滁州刺史徳祖之孫汾陽(集作/州)刺史延嗣之¶
女子(集作/也)昔武子處秦厥初命(集作/令)氏元王國楚是為¶
<pb:KR4h0022_WYG_964-12a>¶
昌族盛徳之門龍驥接彩世禄之胄龜虎聨華夫人璇¶
室載蘭蕙林層秀喈喈黄鳥豔豔清月(集作/明)明詩説禮¶
(集作聞/詩聞禮)竊比諸生茂行淵心實稱士母(集作/女是)及鳯飛啟¶
繇夫婦盡琴瑟之和鷄鳴咸纚舅姑移橋(集作/喬)梓之敬¶
友愛洽乎姒媦任恤周乎姻戚豈惟禮備澄羃工深機¶
杼固以能循法度宜其室家矣年若干以大定元年七¶
月某日寢寐(集作/疾)而卒粤二十九日某辰假𦵏於某里¶
夫國喪賢嬪家亡淑媛母氏垂白殞(集作/殯)奮所懐稚子¶
<pb:KR4h0022_WYG_964-12b>¶
始孩剪(集作/翦)焉無恃(集作/倚)嗚呼天道輔仁人道與順眷¶
茲七徳不遐三壽何哉報應之理豈神食所(集作/其)言脩¶
短之期將事歸於命外姻畢萃累歎不足夫人即吾姨¶
也今薄譔素履永刋幽石國史之外有美存焉其銘曰¶
崔實齊胄劉亦漢宗崇其顯媾望乃偶(集作/偶族)雙閫闈是¶
穆饋奠斯恭貞歌浮漢孝室洄(集作/洞)江珪璋其節桃李¶
其容宜享偕老胡寧鞠凶朝槿飛陌春蘿墜松夫傷子¶
慕去此何從百歲之後魂兮合封¶
<pb:KR4h0022_WYG_964-13a>¶
　　　節慜太子妃楊氏墓誌　　　前　人¶
開元十有七(集作/五)年二月癸未中宗節慜太子妃楊氏¶
薨於京師太平里第之内寢越五月景申詔葬於新豐¶
之細栁原黄陵不從古之道也嗚呼哀哉妃氏之先代¶
居河華赤泉啟國清白傳家東都之公胄西晉之后族¶
髙祖士達隋開府納言天授中以孝明髙后(集作/氏非)之父¶
追封鄭王贈太尉曾祖緘隋符璽郎抗節王充朝廷旌¶
載(集作聖/朝旌義)贈靈州刺史祖全節左内率贈魏州刺史考¶
<pb:KR4h0022_WYG_964-13b>¶
知慶千牛豹韜二將軍若夫軒冕王官同許史之繁漢¶
婚姻帝室比姜姞之宜周是故二華降靈五河飛譽拜¶
玉册於文廟儷金璽於青宫入參視膳之儀出友元真¶
之樂禮陪璽館祭服始於北郊詩贊鵲巢王化終於南¶
國豈知言(集作/諫)違鬭水神往邙(集作/郎)山七日之望不歸¶
千秋之言何及於是視身知苦幽探白馬之偈覺心等¶
空坐證青蓮之葉乆以橋(集作/喬)木無怙栢舟早誓棣華¶
(集作/萼)先落聖善相依䦱門正家稱未亡而全禮高堂終¶
<pb:KR4h0022_WYG_964-14a>¶
養不勝哀而遂絶此又禮外之禮孝中之孝者也初上¶
在東宫時妃有女弟選為良媛生忠王卜者曰不宜養¶
爰自襁褓命妃舉字(集作/之)及開元正位良媛為嬪而卒¶
妃之視忠王也隠儭之訓誨之竭從母之仁慈倍猶子¶
之珍愛忠王之託妃也敬愛焉聽順焉生盡因心之樂¶
没過如母之慼且夫慈懋鞠育孝思顧復仁叶恩親愛¶
備恭睦成天下之百行致生人之五福斯蓋皇極之端¶
國風之首者矣湖陽王當小宗之祭(集無此/二字非)元妃之喪¶
<pb:KR4h0022_WYG_964-14b>¶
故喪挾兩(集作/二)孤而祭殷二國何必鼓吹山上遙傳慈¶
母之名石闕廟中獨立少姨之像史官承詔勒銘沈碧¶
詞曰¶
太華北足長河東肘總粹隂靈妃徳儲后嗚美玉佩烱¶
光金鈕貴嬪長姨寵王從母永訣上賔死孝哀親顧懷¶
孺子忍别天人昔貞萬國今撫百神泉燈我夜宫樹他¶
春陵(集作/陸非)麥秀兮漸漸隴月生兮纎纎霸岸(集作/𤣥灞)去兮¶
無還日青門絶兮不(集作/無)可曕石獸澁(集作/古)兮緑苔黏¶
<pb:KR4h0022_WYG_964-15a>¶
宿草殘兮白露霑園寢閉兮脂粉膩不知何人兮開鏡¶
奩¶
　¶
　¶
　¶
　¶
　¶
　¶
<pb:KR4h0022_WYG_964-15b>¶
　¶
　¶
　¶
　¶
　¶
　¶
　¶
　文苑英華巻九百六十四¶
