# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:53.634296
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷五百三十六
<pb:KR4h0022_WYG_536-1a>¶
欽定四庫全書¶
　文苑英華巻五百三十六　宋　李昉等　編¶
　繼嗣封襲門二十三道¶
　　太室擇嗣判八道　　　捨嫡孫立庶子判四道¶
　　正室為門子判一道　　襲代封逃判二道¶
　　遺腹襲侯判三道　　　承襲稱狂判三道¶
　　襲爵佯狂判一道　　　除䘮襲爵判一道¶
　　　太室擇嗣判¶
<pb:KR4h0022_WYG_536-1b>¶
甲於太室而擇嗣先㓜者或非之稱神所命¶
　　　對¶
立嫡以長不唯其賢或有時而捨兄則因次而謀弟惟¶
甲克紹先烈啓廸後生(一作/昆)有髙陽之才聚太丘之徳¶
聿求門子聽是廟謀螽斯其䋲雖有衆多之義鴈行以¶
列然乖長㓜之序義則非據人斯見尤必欲搆之以神¶
何如節之以禮况楚君遺法殷家舊制人實不等代亦¶
頗殊縱為疑議益彰違越罪之愆失在甲宜以凖科懲¶
<pb:KR4h0022_WYG_536-2a>¶
之後先其男請從改正¶
　　　同前　　　　　　　　　　賈廷瑶¶
主噐承宗雖存乎冡嫡象賢擇徳必在乎權宜甲何人¶
哉將定諸嗣年則有序未肆挈龜之卜室乎慿靈遂稽¶
當璧之懿由是求周之故伯邑見捨即趙之美無恤是¶
膺既崇定命之制克允尊神之道古則然矣夫何非哉¶
　　　同前　　　　　　　　　　賈承製¶
執古以道格人其經捨而或逾動則奚軌况承家繼體¶
<pb:KR4h0022_WYG_536-2b>¶
之重義存乎冡嗣絶嫡立庶之命禮資乎象賢是用弓¶
裘必榮鍾鼎以赫斯列侯之恒典豈下愚而足度彼已¶
之甲惟秩何也徳未昭寵過符行禁有子誰立固晋侯¶
之不經擇㓜為先類楚王之有嬖俱(一作/但)曰神命仍虧¶
拜璧欲議刑章誰謂無玷况太室之禮僣已陵於殷廟¶
薄言之狀位匪列於周官欲按科條得悉名噐此而伏¶
念終謂疑刑¶
　　　同前　　　　　　　　　　康　濯¶
<pb:KR4h0022_WYG_536-3a>¶
納約自牖是脩禘祫於穆清廟肅供神人既不專而為¶
名當幹蠱而承孝惟於甲也克構是思擇乎太室期以¶
當阼壓紐斯兆想平王之舊儀佩玉忘哀痛石駘之絶¶
繼神保是格信龜筮之叶和人謀僉同乃匕鬯而不䘮¶
就諸臣位尚檀弓之所(一作/而見)嗤辱以臨䘮盖子游之習¶
禮先乎㓜者豈曰遲廻誣善之人何詞以免韋賢後嗣¶
謀之允臧季歴嘉猷誰執為咎或委(一作/妄)咸股誠為朶¶
頥自羝羊而觸藩侔鼫䑕而非據小懲是誡宜在執牛¶
<pb:KR4h0022_WYG_536-3b>¶
忿疾於頑無行射隼¶
　　　同前　　　　　　　　　　虞　咸¶
天子建國諸侯立家率由舊章克備恒典列昭穆以有¶
序承繼嗣而逌著粤惟彼甲若昔大猷無忝乃先懋昭¶
有訓同乎班氏思欲叙其家聲類夫韋孟將以傳其祖¶
徳雖珪璋克荷而嫡庶蒙戎載懐捧翟之倫猶疑幹蠱¶
之詞協比長㓜隂隲廟祧庶降祉以象賢慿靈貺以立¶
徳同其楚國先棄疾之當璧方彼衞人乃祁子而順兆¶
<pb:KR4h0022_WYG_536-4a>¶
神所命也則甞聞之龜有知焉實在兹矣或非無藝甲¶
擇有孚欲寘于理誰謂其可¶
　　　同前　　　　　　　　　　韋　巡¶
將正人倫必惟嗣續故有側室嫡子乃别尊卑等威以¶
年以徳則聞常典神之聽之抑非通法惟甲啓爾宗廟¶
守其茅苴類簡主之承祧嗣則未卜同獻公之有子其¶
誰立焉爰仿共王之事更徵駘仲之道佩玊而兆既云¶
取吉當璧而拜遂不敢違且繼體本以承家知子莫如¶
<pb:KR4h0022_WYG_536-4b>¶
其父借令愚知無辨何得長㓜乃(一作/仍)乖假之神明其¶
義則淺捨我恒禮取誚何多文過飾詞徒為妄作¶
　　　同前　　　　　　　　　　嚴　廻¶
將建嗣子必先克家豈唯興宗亦稱繼代今茲甲者昭¶
穆蔑如爰擇𦙍而承祧俾傳榮而開國而乃業歸于㓜¶
禮且殊於長年命自于神理徒稱於太室必也義均襄¶
子覩常山而得符迹偶平王拜楚廟而當璧事則有據¶
或者何非且今之所為有異於是無聞徳舉將由愛立¶
<pb:KR4h0022_WYG_536-5a>¶
則震來致福慮䘮主鬯之尤事乃得能(一作/宜)奚堪幹蠱¶
之任甲且違禮罪實難逃理不足稱刑之無捨¶
　　　同前　　　　　　　　　　徐　晶¶
欽若古訓奉遵遺典禮崇繼體政重承邦茍冡嫡之或¶
遺諒昭穆之無取眷言於甲誠乎擇嗣殊無忌之不才¶
讓徳於韓宣異延陵之守節歸義於諸樊既而龜其知¶
乎類石祁之合兆神所命也同楚平之當璧且徳均則¶
卜罕見前非年均擇賢曽無昔譴先乎㓜者誠合通䂓¶
<pb:KR4h0022_WYG_536-5b>¶
人或非之孰云其可¶
　　　捨嫡孫立庶子判¶
侯擇嗣捨嫡孫而立庶子人非之曰行古之道¶
　　　對¶
錫土分茅承宗主祭立嗣以嫡非才則賢若拜璧而求¶
則佩玊寕告(一作/吉)惟彼侯國次當擇嗣類田氏之得文¶
縁成愛客同無恤之在趙不墜克家既捨子以貽孫何¶
棄今而行古雖檀弓制服而知仲子之非而棠棣與權¶
<pb:KR4h0022_WYG_536-6a>¶
亦凛宣尼之訓請從宗計無信或非¶
　　　同前　　　　　　　　　　楊栖梧¶
王者之制著乎禮經五等已陳千古不替爾侯所擇以¶
為後者盖重仁賢詎論嫡庶故捨孫而立子將繼代以¶
承家壓紐可尊佩玉非嗣近思靖郭傳諸孟嘗逺學周¶
文廢其伯邑侯則可矣人妄非之¶
　　　同前　　　　　　　　　　石　倚¶
胙土報功分茅錫瑞爰加九命是寵三接將崇繼代之¶
<pb:KR4h0022_WYG_536-6b>¶
美以展象賢之慶顧彼擇嗣捨乎嫡孫寔亂大倫攸乖¶
先典將著其代匪尚其徳亦猶行古未息仲子之詞茍¶
非從權縁懼宣尼之對若也克紹前烈無貽後羞龜告¶
其猷神歆其類居䘮而情忘佩玉臨代而智則藏符雖¶
則嫡庶有殊足使賢愚自别侯之所擇人或敢非在禮¶
則乖於賢固可¶
　　　同前　　　　　　　　　　杜　信¶
列爵疇庸承家繼體析薪負荷堂構纂脩彼侯運偶千¶
<pb:KR4h0022_WYG_536-7a>¶
齡秩惟五等謀孫不朽傳錫土之榮嗣子云亡失克家¶
之慶殊孟縶之在衞異㣲子之居殷檀弓免焉有符周¶
典仲子行古實紊彛倫人或見非識明大體廢嫡立庶¶
宜正刑書吾蔑從之無載爾偽¶
　　　正室為門子判¶
甲多諸媵之子乃以正室為門子令限出入或人告有¶
違不伏¶
　　　對¶
<pb:KR4h0022_WYG_536-7b>¶
五常之教以經王道三族之别則辨人倫正昭穆以承¶
祧分嫡庶而繼代必誡差忒克明敦叙是以㣲子從禮¶
捨其孫遁(禮記/作腯)獻公汎愛立以奚齊璧埋太室之庭楚¶
則違命寳蔵恒山之上趙乃知才順之克昌易則生亂¶
茍至於道訟不可成甲齊其家宅心知訓鍾皷思樂早¶
聘問名媵姪從觀(一作/歡)仍邀卜姓自殊南陌豈秋胡之¶
遲廽寵若東山即謝安之携賞於是慶徵蘭夢義感桑¶
弧探社金而屡祥列階玉以分照同石駘之六子庶孽¶
<pb:KR4h0022_WYG_536-8a>¶
斯聞均衛家之一兒冢嫡其取爰崇立長有以代親詎¶
黜商臣非取厚於江芉寕謀伋子亦何怨於惠公趨庭¶
既學詩人正室遂為門子逹其禮典穆以閨門掌政令¶
而攸歸限出入而奚失信居家之理寕父子之嘻或人¶
所陳深為未可¶
　　　襲代封逃判¶
丁長當襲代封逃主司以有兄不録其弟¶
　　　對¶
<pb:KR4h0022_WYG_536-8b>¶
夏分五等周開九命國庸人爵貽厥孫謀青土白茅將¶
傳欒卻之室裘裳鍾鼎必襲金張之家丁既慶積山河¶
用光家國不聞必復之業旋有逋逃之讓榮命不顧同¶
顔闔之鑿坯遁迹方來共丁鴻之蹈海一去鄉縣幾變¶
星霜冀疇庸之有主在是弟而可録不謂政也無二法¶
不容私終使長襲代封沮𤣥成之宏義㓜而時棄允張¶
純之格言¶
　　　同前　　　　　　　　　　張　疇¶
<pb:KR4h0022_WYG_536-9a>¶
先王有作班氏叙其家風逺代無違韋孟陳其祖徳是¶
知本枝可重宗葉難輕丁冑望素髙勲庸夙著金柯玉¶
葉冠盖之望攸崇青社白茅諸侯之業斯大上林春至¶
花蕚均芳下澤秋歸鴻鴈齊列既而風枝不静星琯屡¶
移何邵承家泫然流涕桓𤣥襲爵悲不自勝茍懐揖讓¶
之風遂有逋逃之迹昔延陵去國令範猶存太伯辭周¶
遺芳未泯必若情深讓弟義等脱身請封韋氏之次男¶
無虧太伯之髙節¶
<pb:KR4h0022_WYG_536-9b>¶
　　　遺腹襲侯判¶
乙將襲祖侯以遺腹無識訴云生而有文小同為字¶
　　　對　　　　　　　　　　　周彦之¶
乙在夢蘭生逢集蓼岐嶷繼體戀弓冶之餘徽詩禮無¶
聞想山河之舊業望九原而不作松石増哀思五等之¶
崇班茅封闕嗣同夫嵇紹未有識於巨源類彼叔敖亦¶
無言於楚相當今封比干墓式商容閭豈可使諸葛之¶
苖隨時歇滅樂毅之後没代湮淪况乎血屬詳明宜存¶
<pb:KR4h0022_WYG_536-10a>¶
必復之始手文昭著湏傳幹父之能討以前聞義何殊¶
於仲子酌其故事跡頗類於周文則知奠藻獻誠禮不¶
乖於大柄析薪克荷事可優於小同¶
　　　同前　　　　　　　　　　張純如¶
周道不虧嗣從嫡長魯風一變新用休祥爰稽仲子之¶
文實定伯禽之裔抑為大典猶天之志蔑云議以合權¶
繼月之書可仰惟乙誕兹蘭夢慶及茅封天孤逮事之¶
歡神錫小同之字等康成之後𦙍克紹家聲類桓子之¶
<pb:KR4h0022_WYG_536-10b>¶
先宗儻為公輔且立嗣不拘遺腹無長則合承家非俗¶
説之輕談固典章之彛範乙當承襲理在不疑¶
　　　同前　　　　　　　　　　田義寵¶
靈慶所章錫𦙍乃承家之本恩華荐及䟽封則開國之¶
儀是知禮&KR0879;十倫系宗祊而叙昭穆榮標五等列畿甸¶
而制子男載徳象賢山河必復謀孫翼子弓冶方傳乙¶
以夙漸禍胎䘮嚴顔於未誕冥包釁始傾厚䕃於生前¶
若趙氏之遺孫(一作/孤)如鄭門之棄孕母兮鞠我等令伯¶
<pb:KR4h0022_WYG_536-11a>¶
之成人生也有文同仲子之先兆既而聿脩祖徳將克¶
于家未展茅封爰疑再弄之日遽從芻議復引冠字之¶
年敬省彞章未可隔其遺誕恭惟典制理宜允其嗣徽¶
　　　承襲稱狂判¶
甲承襲稱病狂所司按以為妄¶
　　　對¶
求仁得仁孔丘歎其無怨逹節守節延陵慕其髙風甲¶
代襲衣裘家承茅土志無苟得爰作𦍕狂且𤣥成讓兄¶
<pb:KR4h0022_WYG_536-11b>¶
初疑人望丁鴻避弟終感友言良史以為羙談志士稱¶
其重義雖言詐善尚賢為惡與其寧失猶曰從寛况觀¶
過知仁求之不逺深明止足取則非遥而當斷以嚴科¶
詳其大體參也不敏何足知之¶
　　　同前　　　　　　　　　　蔣厲躬¶
賞功行封父殁子繼義存昭穆理在宗祊夏殷以前罕¶
詳斯制周漢之後咸用此途甲忝藉勲庸得參纓冕誠¶
宜率徳改行嗣先人之業翼子謀孫崇保家之道焉可¶
<pb:KR4h0022_WYG_536-12a>¶
忘析薪之荷稱𦍕狂之謀内虧孝子之心外爽忠臣之¶
節同衣裘而鮮食類接輿而欲歌必事等𤣥成何替名¶
家之譽情符孟縶不聞良史之嫌即按所司之科恐失¶
惟輕之典待盡情偽方申斷割¶
　　　同前　　　　　　　　　　邵　卿¶
建邦設都天秩有禮襲裘紹冶人教攸先甲以榮冠鼎¶
宗躬忝門矛對謝庭之䕃蔚玉樹摇春窺陳氏之英靈¶
珠星聚夜纂弓舊服誠宜象賢故違正徒而冐狂疾伯¶
<pb:KR4h0022_WYG_536-12b>¶
夷去禄雖則有諸酈生不狂誰信其(一作/真)妄若棲心讓¶
羙宜從温睦之䂓如譎行沽名湏遵復禮之義自然日¶
蕃錫馬晉彖明受寵之文庭有懸鶉詩人寢伐檀之刺¶
至公之道其在茲乎¶
　　　襲爵𦍕狂判¶
甲有兄弟非賢所司命甲襲父爵以狂疾不應命御史¶
劾知非狂請罪其謬¶
　　　對¶
<pb:KR4h0022_WYG_536-13a>¶
論以天倫分乎季孟鍾其大運異彼賢愚苟愛敬以存¶
誠固傳襲而無忝是以隠公推魯爰髙克讓之聲太伯¶
辭吳卒被至(一作/深)仁之道眷言于甲克合承家同周子¶
之有兄寧分菽麥懐謝庭之列照顧馥芝蘭黄金滿籝¶
已奉一經之訓白芧錫壤言逃五等之封竊意元昆顧¶
伯夷而見捨思深内敏豈酈食之非狂接輿行歌此時¶
方奏州吁安忍是日非聞務以黜聦用辭深疾縱罕著¶
於誠信終自牧於謙撝馮恢不言未將諧於哀懇韋𤣥¶
<pb:KR4h0022_WYG_536-13b>¶
晦迹俄見劾於方書鴒野急難無違六順豸冠嚴勵何¶
罪䨇珠庶將必復台階無乃妄繩憲府¶
　　　除䘮襲爵判¶
得乙請襲爵所司以乙除䘮十年而後申請引格不許¶
乙云有故不伏¶
　　　對　　　　　　　　　　　白居易¶
爵命未墜嗣襲有期在紀律而或愆當職司而宜舉乙¶
舊徳將繼新命未加所宜纂乃(集作/彼)前脩相承以一子¶
<pb:KR4h0022_WYG_536-14a>¶
何乃廢其後嗣自棄於十年嵗月既已滋深公侯固難¶
必復然以法通議事理貴察情如致身於宴安則宜奪¶
爵若居家而有故尚可䇿名湏待畢辭方期(集作/斯)析理¶
　¶
　¶
　¶
　¶
　¶
<pb:KR4h0022_WYG_536-14b>¶
　¶
　¶
　¶
　¶
　¶
　¶
　¶
　文苑英華卷五百三十六¶
