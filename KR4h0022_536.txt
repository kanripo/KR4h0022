# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:53.666409
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷五百三十七
<pb:KR4h0022_WYG_536-1a>¶
欽定四庫全書¶
　文苑英華卷五百三十七　宋　李昉等　編¶
　襲封孝感門十八道¶
　襲封¶
　　佯狂讓弟判二道　　　嗣足不良判三道¶
　　子姪承襲判一道　　　當襲偽逃判一道¶
　　用父䕃判一道　　　　請封爵贖罪判一道¶
　孝感¶
<pb:KR4h0022_WYG_536-1b>¶
　　澤中得堇判二道　　　夢得籬粟判三道¶
　　赤烏巢門判一道　　　投牋獲弟判二道¶
　　嫂疾得藥判一道¶
　　襲封¶
　　　佯狂讓弟判¶
陳乙襲爵遂佯狂以讓弟甲嗣爵後方入仕隣人告甲¶
非嫡子不合襲¶
　　　對　　　　　　　　　　　房自厚¶
<pb:KR4h0022_WYG_536-2a>¶
徳懋懋官功懋懋賞是崇開國之典以致承家之事陳¶
乙志符前彦愛結友于雖佯狂之或違亦志義之可尚¶
循令問而克嗣固不當仁依徳言而靡渝理應承嫡况¶
乃操刀使割能則無傷執射從畋貫乃斯獲仕進所取¶
孝弟歸先苟以讓而入官能濟人而輔國以之立長可¶
不謂賢隣告失宜竊以為得¶
　　　同前　　　　　　　　　　廉方俊¶
封襲大典存乎嫡嗣公侯滎胄貽厥後昆陳乙以代先¶
<pb:KR4h0022_WYG_536-2b>¶
崇班天賜重爵嗣業相繼家聲逺傳不好榮身克遵於¶
謙讓欲求封弟乃致於佯狂祖業斯廣友于多稱法雖¶
有乖恒典事則不爽人情昔𤣥成見承非妨入仕今陳¶
甲為襲難可寘刑¶
　　　嗣足不良判¶
丙食一縣嗣子足不良請立其弟禮司不許云古有其¶
道¶
　　　對¶
<pb:KR4h0022_WYG_536-3a>¶
大夫稱家榮髙食采冢子當室業茂本枝盈大足徵期¶
克昌於魏國六三能履或取笑於齊堂弱足者居奉身¶
而退據康叔之命以崇次及察韓黯之衷雅符髙讓則¶
先茅舊土今也載傳孤竹遺風此焉無替法聽棄疾禮¶
貴象賢立弟捨兄理復何惑¶
　　　同前　　　　　　　　　　張　洌¶
藉慶食邑象賢繼踵承家之道將不媿於前脩疇嗣之¶
宜庶遥符於古義眷言長嫡疾乃天然既類郤克之刑¶
<pb:KR4h0022_WYG_536-3b>¶
(一作/形)將同孟縶之廢且仲子立衍循魯禮而知歸韋家¶
封成鏡班書而有序瞻惟乙情未爽通䂓在律雖違行¶
權則可請停司禁無拒乙辭¶
　　　同前　　　　　　　　　　席　預¶
錫爵唘土將以疇庸開國承家寄于令嗣乙受封一邑¶
叅榮五等髙門不昌厥子嬰疾昔郤克為使取笑齊人¶
孟縶不侯稱於魯史况主䘮祭之禮如有朝覲之儀繼¶
代非輕擇賢而立有符故事無爽通途¶
<pb:KR4h0022_WYG_536-4a>¶
　　　子姪承襲判¶
武功申將軍沛公王伯宜身死無子孫其妻陳氏遂養¶
伯宜再從姪承襲事¶
　　　對¶
辨方經野天子之疇庸開國承家諸侯之立社盟河誓¶
嶽藩屏之任攸歸鏤鼎銘鍾公侯之業為大門驅駟馬¶
路擁旛(一作/幡)旗謀孫寄於衆(疑作/象)賢嗣子希於必復伯¶
宜太㣲叅代登上將之榮階黃土白茅踐通侯之貴族¶
<pb:KR4h0022_WYG_536-4b>¶
千二百石與群后而俱朝二十八星共功臣而並列當¶
陽侯之文武空勒髙碑孟嘗君之池臺終同下淚數竒¶
興歎殊李廣之無封天道何言傷鄧攸之不嗣陳氏鸞¶
傷玉鏡鹤怨瑶徽分劍匣之沉浮異椅梧之生死崩城¶
一慟非無杞婦之哀染竹千行自有湘妃之泣對霜閨¶
而憫黙徒念平生撫猶子而傷心空思繼絶立嫡違法¶
自有全科無後國除宜從甲令¶
　　　當襲偽喑判¶
<pb:KR4h0022_WYG_536-5a>¶
甲從軍戰亡嗣子當襲偽喑讓人告訴病¶
　　　對　　　　　　　　　　　楊伯曦(總目/作湯)¶
天子建國酌疇庸之典諸侯立家重延賞之業甲位居¶
戍旅道在干城覩三邉之羽書獻七縱之竒計閫外之¶
事既受命於𤓰時軍中之法㡬申號於葱嶺雖王師有¶
征而胡兵尚寇甲第之歡未展庚日之悲已及逝者何¶
追空怨盧龍之塞嗣子克荷爰受白茅之封眷彼鴈行¶
同夫鳥啄韋賢之子固是齊芳劉憲之兄宜其等列棣¶
<pb:KR4h0022_WYG_536-5b>¶
華有訓桃李無言不慙孤竹之風願守延陵之節前史¶
嘉其徳讓今人胡乃告論即議霜科寜符日用¶
　　　用父䕃判¶
得乙請用父䕃所司以贈官降正官䕃一等乙云父死¶
王事合與正官同¶
　　　對　　　　　　　　　　　白居易¶
官分正贈䕃列品階既(集作/如)酬死繼之勲則厚賞延之¶
寵今追思乙父勵乃臣節捐軀致命尚克底(一作/立)定爾¶
<pb:KR4h0022_WYG_536-6a>¶
功繼代勸能豈忘勤恤我後椒聊既稱有實桃李未可¶
無隂忠且忘身優宜及嗣如或病捐館舍贈官當合降¶
階今則死衞國家叙䕃所宜同正庶旌義烈用叶條章¶
　　　請封爵贖罪判¶
得丁氏有邑號犯罪當贖請同封爵之例所司不許辭¶
云邑號不因夫子而致¶
　　　對¶
邑號旌賢國章議貴如或不能自庇則將焉用其封丁¶
<pb:KR4h0022_WYG_536-6b>¶
氏恩&KR1113;閨門罪罹邦憲寵匪他致既因表以勲賢咎雖¶
自貽亦可免於刑戮若不從其寛典則何貴於虗封漢¶
恤緹縈猶聞贖父齊分石窌豈不庇身宜聽輯矣之辭¶
難奪贖兮之請¶
　　孝感門¶
　　　澤中得堇判¶
王祖母饑病立冬劉公孫因澤中取土得堇粟遺之後¶
有火過於西隣隣告云妖有司科之使司奏請旌異¶
<pb:KR4h0022_WYG_536-7a>¶
　　　對　　　　　　　　　　　馮待徵¶
至誠感神天道應善雖欲蔽徳其如予何王祖母病既¶
日臻甘脆蓋闕劉公孫孝惟天性墾鑿多勤坐北堂而¶
摇(一作/招)魂仰南陔而結思是頼天靈其鑒地輸其珍緑¶
堇欺霜而㳫榮紅粟無稼而呈粒此一竒也又何如(一/作)¶
(賀/)焉况丹燄飛空以災糜竺之室𤣥應必感不昧劉殷¶
之家隣者奚愚以厚誣而害物有司何酷載重詰而傷¶
仁明哉使乎清識逺矣舉直錯枉揚于王庭蒙雖不才¶
<pb:KR4h0022_WYG_536-7b>¶
請從斯矣¶
　　　同前¶
𤣥象凝邈群品必具流濳昭著衆感無隐懿哉公孫躬¶
履節養悼彼祖母歘纒饑疾心乎謂何天亦明視驗粟¶
有殊於籬下泣堇終同乎澤中可謂嗣徳劉殷追縱李¶
宻激芳塵於西蜀藹嘉聲於東晋霜竹擢笋自可包羞¶
冰魚振鱗頗亦慙徳第如蔡順伏柩劉昆叩頭驚風由¶
其蓄緒洪焱為之卷燄精誠所致緗素&KR0879;列嗟乎至孝¶
<pb:KR4h0022_WYG_536-8a>¶
孤其善隣所司科妖將渉厚誣之酷明使旌異深符清¶
徳之美¶
　　　夣得籬粟判¶
索和誠(一作成/下同)家貧至孝夣西籬下有粟掘得十五鍾¶
郷人以告非營求所得請納官¶
　　　對　　　　　　　　　　　員　峴¶
穹壤之福允及君子純嘏之徵良歸盛徳索和誠孝揔¶
心極義切天經其行則晉代荀何其道則孔門曾閔獲¶
<pb:KR4h0022_WYG_536-8b>¶
西籬之粟遂(一作/便)貽俗士之譏採南陔之蘭應招獄官¶
之訟愚謂不可(一作/如此)况夫賢哉¶
　　　同前　　　　　　　　　　楊守納¶
索和至孝居家貧窶因心則烏鳥翔翺弊服則懸鶉碎¶
羽立錐無地門挂陳平之席至誠動天庭列孟宗之笋¶
五芝繁茂氣雜仙露四壁森羅隙流頽日遂得𤣥穹降¶
祉紅粟呈祥不資南畝之勤自有西籬之錫諒貞符所¶
降非純孝之精欲以表斯孰能若此郷人庸謬妄相詆¶
<pb:KR4h0022_WYG_536-9a>¶
訐不違劉殷之徳須遵吕侯之典¶
　　　同前¶
索和中和産徳純孝為人親之所安類曽參之至性生¶
無所飬同子路之嗟貧定省切南陔之心殷憂有北門¶
之興精誠所至動於鬼神吉夣有徵啓茲靈貺遂使鍾¶
盈積粟自能貯於西籬庾得如坻無假事於南畆動天¶
地而降福集人靈之休慶羙劉殷之孝行再覩於茲伊¶
索氏之鄉(一作/化)人一何狂簡天之所賜不合納官告者¶
<pb:KR4h0022_WYG_536-9b>¶
誕(一作/㳺)詞固宜反坐¶
　　　赤烏巢門判¶
乙䘮親之後家有赤烏巢門白兎遊墓人告不報官司¶
　　　對¶
仁者曽輿孝哉閔子感彼天道通乎神明乙以顔色為¶
難温凊是切顧罔極而何報當永錫以攸居致愛敬之¶
歡盡哀戚之性宣父為政足可連芳頴叔稱純行堪施¶
及志義冲㓗精神洞昭故得赤烏巢門白兎遊墓霞明¶
<pb:KR4h0022_WYG_536-10a>¶
丹翼赩日彩以揚光霜映素毛皓月華而皎質匪徒&KR0247;¶
美寜用報官人也無良訐之非直乙兮惟孝善則可嘉¶
宜表陳遺之感用旌吳順之行¶
　　　投牋獲弟判¶
河内縣苟君林乗氷省舅氷陷而逝兄倫求屍不獲遂¶
作牋與河伯經宿氷開獲君林執牋出鄉人告稱妖惑¶
　　　對¶
覃懐舊壤野王遺跡元凱造舟於後忿生食邑於前自¶
<pb:KR4h0022_WYG_536-10b>¶
晉唘山陽鄭錫河沃精靈有作人物代興相彼君林實¶
為茂族感如存之念恭自出之心憑河履氷自貽陷溺¶
終墜而死當柰若何類無忌之永休比元陽之相負况¶
鴒原稱詠本在急難凡今之人莫如兄弟嫂溺禮通於¶
援手季没義切於投牋孝悌之心聰明正直靈鑒在斯¶
信宿之間克&KR0879;䘮禮誠有應於今日事無隔於古人告¶
以為妖未符通識誣人之罪法有恒䂓請據愆尤以定¶
刑典¶
<pb:KR4h0022_WYG_536-11a>¶
　　　同前¶
風化所行徳義為本煥彼經籍形諸典謨君林行著循¶
良道存甥舅比韓君之不别若劉生之酷似秦渭之際¶
寜止康公贈璜晉河之隂非無子犯投壁故使薄氷必¶
履㣲軀不恡乗遊水而長往泳龍宫而乆辭兄倫志切¶
鴒原情敦鴈序散彼棣(一作/花)蕚恨盈東注之流(一作/川)投¶
于牋牒泣下西門之恨(疑/)惟徳降美至誠感神芳聲列¶
於緗帙雅譽標於今古執牋而出自可矜於至仁鄉人¶
<pb:KR4h0022_WYG_536-11b>¶
告妖恐或紊於常典¶
　　　嫂疾得藥判¶
顔甲飬寡嫂疾求藥無出有童子授之化鳥而去隣告¶
妖異甲不伏¶
　　　對¶
天鑒昭著神心正直苟精誠而聿敷何貺施而靡應顔¶
甲族承先哲行不違仁寜見倨於下機每防嫌於通問¶
榮擢棣蕚痛違愛於仁兄諷起伯梁遂䖍心於寡嫂衣¶
<pb:KR4h0022_WYG_536-12a>¶
冠肅敬方禮國而躬勤衾枕嬰纒忽孀閨而&KR0230;疾四時¶
有厲始見攻裏五藥無資爰將暝昡至誠攸感異兆旋¶
臻豈童子之何知有神人之叶契香囊遽委俄曕見於¶
靈虵歛衽方廻宛遷形於翥鳥聮翩彩翮疑徵入夢之¶
祥坱扎𤣥功即降痊疴之慶勿藥有喜道則雖殊無言¶
不酬(一作/讐)義終可尚鄉黨稱孝固是當仁隣伍生誣何¶
誠蔽善¶
　¶
<pb:KR4h0022_WYG_536-12b>¶
　¶
　¶
　¶
　¶
　¶
　¶
　¶
　文苑英華卷五百三十七¶
