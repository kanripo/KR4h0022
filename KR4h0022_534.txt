# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:53.599893
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷五百三十五
<pb:KR4h0022_WYG_534-1a>¶
欽定四庫全書¶
　文苑英華巻五百三十五　宋　李昉等　編¶
　縣令曹官小吏門十九道¶
　　縣令有客判一道　　　立生祠判一道¶
　　叅軍鶻子判一道　　　卒史有文學判六道¶
　　小吏持劍判三道　　　省官員判四道¶
　　成都令勸學判一道　　縣令祭名山判一道¶
　　吏曹判一道¶
<pb:KR4h0022_WYG_534-1b>¶
　　　縣令有客判¶
縣令有客吏賀皆往或遺賀錢萬人告其受贓辭云其¶
實不持一錢¶
　　　對　　　　　　　　　　　王　緯¶
賔實有禮將存執贄之儀相在于堂爰司主進之務惟¶
彼縣尹是亦為政詩愷悌以字人需飲食而肅客宓琴¶
多暇&KR0367;室常閒將有四方之賔用致萬錢之賀彼吏人¶
而迭進伊或者以遺來財非摭實詞作(一作/則)誇誕稽諸¶
<pb:KR4h0022_WYG_534-2a>¶
漢史且曰大言詳乃吕刑寕聞黷貨哂無狀而即可驗¶
受贓以謂何¶
　　　立生祠判¶
甲有惠政被立生祠百姓祈禱因而獲福或告有妖術¶
訴云非所能致¶
　　　對　　　　　　　　　　　李　宣¶
考龔黃之跡窮卓魯之化不孤良吏可謂能賢甲惠訓¶
聿修仁政所舉丕變舊染化居恒風歎歌邵之徒勤想¶
<pb:KR4h0022_WYG_534-2b>¶
借寇之無及冀全遺愛遂建生祠殁無媿於張蒼存不¶
謝於王渙因心所感縱獲福而何傷唯道是從豈為術¶
之能致告之誠謬訴乃有孚¶
　　　㕘軍鶻子判¶
西州人逯鶻子先任沙州叅軍永淳二年赴選冬集歸¶
至甘州病經二年今於沙州取選觧不於京&KR0279;銓試直¶
赴神都選曹司判不許稱鄉路阻逺既有田牧合便赴¶
選¶
<pb:KR4h0022_WYG_534-3a>¶
　　　對　　　　　　　　　　　康子元¶
域中有道天下無外雖在戎落亦挂周行鶻子運偶南¶
薰地濵西域乆沐唐虞之化獲叅州郡之班萬里牽絲¶
俄畢子荆之任九流懸鏡行披彦輔之雲未果登龍旋¶
(一作/先)驚退鷁金㣲絶徼將還敬梓之鄉玉塞遥途尚轉¶
飄蓬之陌風霜之疾忽遘於虵杯寒暑之期亟環於鳯¶
律瞻彼故里歸路仍懸載撫身名銓衡復及本州文觧¶
難以希求往地官曹易為憑託遂蒙申送但事奔波不¶
<pb:KR4h0022_WYG_534-3b>¶
就京邑仙臺直指神都覽觀辭官歴稔不可妄託田牧¶
明勑垂文無宜越來此選二途咸爽百慮空馳請精詭¶
隨之人無黷清通之鑒¶
　　　卒史有文學判¶
有司選擇卒史以文學掌故&KR0879;員有比百石已上誦多¶
者先求之不得訟如功令¶
　　　對　　　　　　　　　　　李庭暉¶
學以從政位將禄賢必考㣲言以登稱(疑作/稍)食詢諸漢¶
<pb:KR4h0022_WYG_534-4a>¶
制或漸通班按彼周官湏當下秩若業同晁錯才比匡¶
衡多聞闕疑果行育徳三墳五典顧倚相而無慙七略¶
九流仰劉歆而可繼固宜虗位允應旁求實乖與善之¶
情而啓多訟之訴含光易退則醜歸於訟者推誠應物¶
復過在於有司儻其誦過萬言加以通識千古與能從¶
事可不務乎¶
　　　同前　　　　　　　　　　賀蘭恒¶
學古入官選才署吏以賢制爵無替舊典必加明試抑¶
<pb:KR4h0022_WYG_534-4b>¶
有前聞惟彼司存綜乎推擇課以經藝節其通敏或奉¶
常以述職乍春坊而視事遂使晁錯通經將智囊而見¶
擢東方荅客議雄辨以登難然則服勤滿嵗人實勞心¶
纔補卒史報亦何輕無儒雅之超昇孰刀筆之叨㨿訟¶
如功令誠謂有孚¶
　　　同前　　　　　　　　　　賈季良¶
與能賛國于以敷求噐人弼政聿先精擇有司審才無¶
遺曲藝雖厮役之未劇亦文學以是徵列彼卒史典新¶
<pb:KR4h0022_WYG_534-5a>¶
掌故將適時而給務蓋從事以&KR0879;員百石伊何九流清¶
品禮秩式叙因等夷而不易干求無稽雖誦多而奚取¶
欲加重典之科難取薄言之訴請詳漢道方議吕刑¶
　　　同前　　　　　　　　　　史　溆¶
學古入官議事以制既叙功而論徳將按名以責實眷¶
乃卒史寔惟王人爰從推擇以膺明試同馬遷之有論¶
望絶為郎異晁錯之登科才非(一作/無)掌故進取棄於鳬¶
短擇先得於龜長雖漢制四科先於徳行而孔門十哲¶
<pb:KR4h0022_WYG_534-5b>¶
稱以文學求之者何方倚相之能讀有司奚失俾平津¶
之下第且一言體國珪爵斯分片善不遺草萊靡滯薄¶
言之訟功令式昭舉事之&KR0317;有司彌逺¶
　　　同前　　　　　　　　　　費光俗¶
懿文聚學以期致逺難進易退必在從誠且晁錯多才¶
亦先於掌故東方答客豈望於侍郎茍有求於叙進亦¶
何同於卒史受禄不誣致貴有漸陟遐由邇楊園必倚¶
於畝丘在著從㣲増氷有成於積水方進寧辭於計食¶
<pb:KR4h0022_WYG_534-6a>¶
陶潜不耻(一作/喜)於折腰矧兹百石之比乃是上農之秩¶
誦多為美誠有司之合甄先求見黜宜功令之致訟罪¶
自已招誰可怨咎¶
　　　同前　　　　　　　　　　鄭　務¶
縣官凝命化天下以人文(一作/字)有司慎舉闡大猷以儒¶
行雖司徒既有詞客當國豈無髦士掌故帶經傳業射¶
䇿㣲庸歐陽生之代業自昔斯授孔安國之家書居常¶
時習刺六經以逹士就百石以代耕曩者植杖而耘未¶
<pb:KR4h0022_WYG_534-6b>¶
常釋巻今茲栫棘而訊豈廢傳儒由是䇿名廷尉公門¶
惟其自訟&KR0879;員文學卒史實以次敦以命求之自貽不¶
得嫉詞多而有訟誣功令而不公寧假爰書宜從告詰¶
　　　小吏持劒判¶
得乙為小吏持劍執燭事功曹後忽帶劍於槐棄炬於¶
地功曹將罰之乙不伏¶
　　　對¶
天生小人以事君子各徇所守式恭爾位恪勤或懈法¶
<pb:KR4h0022_WYG_534-7a>¶
罰必施居官之恒雖細不宥既署名於小吏則委質於¶
功曹持劒為儀執炬行夜乙誠微品猥搆無良徒効激¶
節慕竒不知安卑守道遂使披蓮寳鍔向春樹而棄捐¶
&KR0353;桂華熖委宵途而撲滅執御洋洋不爽伊善為物諤¶
諤果貽其傷空思强梁罪欲何逭¶
　　　同前　　　　　　　　　　趙頥真¶
王爵髙懸惟才是與君子陳力必厠周行雖士庶區分¶
固有限於流品而忠信之道是無隔於胥徒乙也鯫生¶
<pb:KR4h0022_WYG_534-7b>¶
職司小吏業非地望有殊代禄之家才同懐寳頗異名¶
人之子念荆璧之未斷惜連城之莫知吾道不行斯命¶
也已(一作命/斯其也)執鞭之事抑亦為之遂僶俛於下寮俄鞠¶
躬而從役持劍曠久執炬斯勤竟無自明之効莫騁鉛¶
刀之割掃丞相之門忠貞未表&KR0879;功曹之卒日月其除¶
無徐君之知已追延陵之挂劒爾位其曠誠逃王者之¶
規嚴罰將加恐有蔽賢之責司徒尚猶不拜主吏更欲¶
何尤不伏之辭恐為妄作¶
<pb:KR4h0022_WYG_534-8a>¶
　　　同前　　　　　　　　　　翟禹錫¶
周曰胥吏漢稱轓幹既别府中之位仍標軨下之曹所¶
以安其計食從於負版乙忻逢有造幸預可封不學竒¶
童俄為小吏既而心勤左右荏苒驅馳慕郭太之平生¶
有蕭何之志業帶昆吾之寳寕慙挂樹之人棄囬禄之¶
煙誰賞移薪之客功曹班同許邵才謝山濤未見優容¶
飜聞致罸情有所急罪不合加¶
　　　省官員判¶
<pb:KR4h0022_WYG_534-8b>¶
有司議户口減耗請省州縣百姓訴云州縣廢則所𨽻¶
濶逺罷人益困請省官員¶
　　　對　　　　　　　　　　　司馬滔¶
時康官僃所藉為理户減務煩則害於政有司縻我王¶
爵思立國體知師旅之後版籍徒懸念閭里之空州縣¶
宜省誠有可尚議未得中雖在濟物之規實亦勤人於¶
逺請依百姓之訴用減庶寮之員省事省官晋朝髙其¶
論從人從欲魯史異其文自古以然孰謂非允¶
<pb:KR4h0022_WYG_534-9a>¶
　　　同前　　　　　　　　　　杜　顗¶
列地之圖辨邦之数制以&KR0768;里設其井田居無遊人地¶
不曠土頃因群寇且有大軍既為患於凶年毎屬想於¶
美嵗方今國歩將泰人心盡歸乆悲風土之殊咸戀枌¶
榆之舊則百堵皆作三農聿修既富之教已興食貪之¶
惡(一作貧/之怒)將息故郊遂絶不毛之地郛閈鮮無名之人¶
商旅厚生無屑心於倚市黎甿樂業必食力於代田然¶
後地不耕耘税以三家之粟宅無樹藝罰其一里之泉¶
<pb:KR4h0022_WYG_534-9b>¶
何必具以寮寀而欲省其州縣與其削邑寧愈減官是¶
為政先實亦教本咨爾户部恤我人言將以攻乎異端¶
不如坐進此道¶
　　　同前　　　　　　　　　　盧　偘¶
度土居人是齊勞逸列官撫俗亦藉忠良茍適於宜寕¶
求改作頃者三苖未&KR0367;萬人靡安遂令麗土之甿多困¶
轉蓬之役今寰瀛有截率土無虞稽版籍而多虗望喬¶
木而未復有司爰憂爾爵式保我人議併州閭庶節賦¶
<pb:KR4h0022_WYG_534-10a>¶
役眷夫白屋是啓丹誠請減職員以規省約且廢州則¶
邑居不接聽訟實難省吏則權制可遵恤隠何害况官¶
不必備標之典經人之告勞豈忘惠廸¶
　　　同前¶
禹别九州秦稱百郡非無沿革屡有廢興茍損益之或¶
差亦因循而是務頃者暫遇奸宄人或流亡軍旅是加¶
荒饉仍及遂使黔黎失業喬木罕見於人煙井邑為墟¶
壊垣寜聞於畎畆洎乎皇威逺被寰宇肅清頻霑利澤¶
<pb:KR4h0022_WYG_534-10b>¶
之私遂忘干戈之患省司以罷人是恤議廢置於州縣¶
百姓以遐路告勞難駿奔於𨽻屬衆以减員是請或願¶
取新官以省邑為謀盍宜仍舊從人欲也無或違之¶
　　　成都令勸學判¶
得成都令江延調縣中子弟二十以上除其吏徭各率¶
環刀一宻布十令詣大學府司科擅賦斂録事批放仍¶
舉科諸生謀殺之罪¶
　　　對　　　　　　　　　　　李　乂¶
<pb:KR4h0022_WYG_534-11a>¶
郎官上應列星惟帝稱難邑宰下宣風化得人斯委江¶
延材膺訓俗功寄臨人拜職周京銅章之秩六百隨班¶
蜀國劍門之路五千兾行鄒魯之風思變彭岷之俗上¶
琴&KR0279;而訓翟依石鏡而翔鸞將𢎞富教之宜用廣文儒¶
之業爰調子弟是蠲徭賦環刀宻布聚糧求任土之資¶
裂裳負笈函席就横經之道惜乎英靈莫嗣曽靡尚於¶
摳衣剛悍猶傳遂有歌於剚刃不漸文翁之化有逾原¶
壤之愆擅賦之條在江延之何負謀殺之狀顧諸生而¶
<pb:KR4h0022_WYG_534-11b>¶
已彰上藩之斷頗乖録事之批為得¶
　　　縣令祭名山判¶
乙為邑宰祭其封内名山州將按其非法訴稱旱暵甚¶
所以祈之茍利於人不敢避也¶
　　　對　　　　　　　　　　　王重華¶
山川咸秩嘉其以靈雪霜不時於是乎禜庪懸斯設典¶
禮孔明乙職惟奉公思不出位百里行善且在子男之¶
列十倫展祭爰僣諸侯之封孰謂鄹人不如林放固宜¶
<pb:KR4h0022_WYG_534-12a>¶
按法曽是簡&KR0156;必也驕陽害時司嗇憚暑詩歌太甚義¶
救如焚信靡神而不宗在精祈而則可用寕旱暵難責¶
䂓為雖欲正名如其恤隠不乏吾事湏旌墨綬之賢空¶
惜爾無允為彤䄡之舉¶
　　　吏曹判¶
得甲之周親執工伎之業吏曹以甲不合仕甲云今見¶
修改吏曹又云雖改仍限三年後聽仕未知合否¶
　　　對¶
<pb:KR4h0022_WYG_534-12b>¶
業有四人職無二事如或居肆則不及仕門甲爰有周¶
親是稱工者方執伎(集作/耻役)以事上且思禄在其中有慕¶
九流雖欲自遷其業未經三載安可同升諸公雖違甲¶
令之文宜守吏曹之限如或材髙㧞俗行茂出羣豈唯¶
限以常科自可登乎大用以斯而議誰曰不然¶
　¶
　¶
　文苑英華巻五百三十五¶
