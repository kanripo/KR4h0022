# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:57.270609
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷六百二十九
<pb:KR4h0022_WYG_628-1a>¶
欽定四庫全書¶
　文苑英華巻六百二十九　宋　李昉等　編¶
　謝恩二¶
　　謝弟授官狀四首¶
　　謝兄加恩狀二首¶
　　為子謝恩狀九首¶
　　謝賜母國號狀一首¶
　　謝除副使等狀一首¶
<pb:KR4h0022_WYG_628-1b>¶
　　謝賜將士等物狀五首¶
　　　謝两弟移官就養狀　　　　張九齡¶
右臣两弟䝉恩移官就養老母感戴殊澤戰荷兼深臣¶
山藪陋材豈堪國用日月私照謬掌綸言犬馬以地近¶
見矜烏鳥以情至䝉福曲成孝理之賜莫知報效之所¶
無任悚躍(集作/懼)荷恩之至¶
　　　讓两弟起復授官狀¶
右臣昨以两弟身名狀渉隠冐家且未正焉能正人所¶
<pb:KR4h0022_WYG_628-2a>¶
以陳露奏聞誠欲自律今日高力士宣勑令與两弟京¶
官慈㫖優柔感深骨髓㣲臣何有叨此殊恩但臣自罹¶
災殃(集作/殃罰)纔踰年序忝承重任不敢顧私而鞠育之恩¶
終懐罔極几筵在逺奠酧不親唯有两弟在家獲申情¶
紀今若恭承恩命盡在墨縗將以(集作/何心)何顔可偷此(集/作)¶
(以/偷)責陛下每𢎞教義必先名節豈於愚臣不(集作/無)少矜¶
憫若使九臯等獲免罪戾幸無削除在臣闔門已霑殊¶
澤更令授職俱逺哀次於臣私情實所不忍且於朝議¶
<pb:KR4h0022_WYG_628-2b>¶
必多(集作/有)喧黷乞&KR0230;恩(集作/成)命俯亮愚衷冀無玷大猷¶
豈敢自遂而已不勝哀荷戰懼之至(此是讓狀緣次篇/謝两弟授官故英)¶
(華併/入)¶
　　　謝两弟授官狀¶
右臣伏奉昨二十日恩命授臣弟九臯殿中丞(集作殿/中大監)¶
九章太子司議郎臣私門積疊殃罰如昨日月逾邁禮¶
及外除弟九臯等如臣常材(集作加/以常材)比伏(集作/福)哀疚瞻¶
望未逺縞素(集作/練)猶存非常之恩一朝㧾集慙惶哽咽¶
<pb:KR4h0022_WYG_628-3a>¶
罔識言次不知微命餘生何以上答(集作/報)大造載悲載¶
躍(集作/懼)五情飛越不勝感戴戰悚之至¶
　　　為令狐相國謝廻一子官與弟狀¶
　　　　　　　　　　　　　　　元　稹¶
右臣奉某月日勑以所賜臣一子官廻與臣弟定授(六/字)¶
(集作廻授/官弟定)京兆府藍田縣尉者寵過憂深(集作/來)恩殊感¶
極彷徨自顧悚惕難居臣本實凡愚(集作/才)猥當重任雖¶
星辰軌道幸屬聖時嵗月環周實妨賢路未䝉罪退益¶
<pb:KR4h0022_WYG_628-3b>¶
自慙惶豈謂睿(集作/天)慈仍加渥澤特降推恩之命曲成¶
友愛之私九族生光百身(集作/年)何報况藍山(集作/田)美邑¶
黄綬清流旋觀冉冉之趨倍慶怡怡之樂手足交抃形¶
影相輝空鏤肝心難酬雨露無任抃躍感恩之至¶
　　　為晉公謝兄林宗為太僕卿狀¶
　　　　　　　　　　　　　　　苑　咸¶
右臣伏承今日恩制除臣兄太常少卿林宗為太僕卿¶
明命自天惶忭(一作/怍)無地臣兄每私門誓約公道為心¶
<pb:KR4h0022_WYG_628-4a>¶
務竭忠勤敢踰涯分豈謂陛下降中㫖之詔假望外之¶
恩㧞自奉常正於群僕臣久居宰輔職忝進賢考盤之¶
詩未能息詠葛藟之蔭先及本根渥澤既重於丘山光¶
輝復聨於花蕚一門為幸九死何酬無任感戴惶悚之¶
至¶
　　　為晉公李林甫謝賜兄衣服狀¶
　　　　　　　　　　　　　　　前　人¶
右臣今月某日中使郭全羽至奉宣聖(一作/恩)㫖賜臣兄¶
<pb:KR4h0022_WYG_628-4b>¶
太僕卿林宗紫衣一副并犀角(集作/腰)帯及金魚袋恩出¶
常倫(一作/非常)榮超望表闔門捧戴喜懼失圖臣少遭閔㓙¶
早違怙恃兄弟素少形影相依幸遇休明俱霑官序且¶
一身叨竊謬踐(一作/奉)台衡闔門寵榮皆承天覆恩奬所¶
及始望已過但兄林宗年力稍(一作/俱)侵近嬰風疾常恐¶
溘先朝露不報前期(一作/恩)豈謂睿渥特深鴻私曲被河¶
海重寄已叨(集作/荷)命卿之榮章印崇班更承綬(一作/受)服¶
之賜慶流公族光照私門雖喜鶺鴒(一作/鳲鳩)之詩終懼維¶
<pb:KR4h0022_WYG_628-5a>¶
鵜之刺無任喜懼感佩之至¶
　　此篇五百九十二巻表門重出前已削去注異同¶
　　為一作¶
　　　為晉公謝(疑作/讓)男五品官狀¶
右臣今日曲䝉聖恩處分仙客令與臣男岫五品并授¶
外郎愚誠懇辭天鑒不察仙客承㫖又已進官憂懼失¶
圖不知死所臣幸承天䕃特荷殊榮無補㳙塵常靦靣¶
目至如邉城克㨗狂㓂肅清皆睿略𤣥通聖謀獨斷臣¶
<pb:KR4h0022_WYG_628-5b>¶
之遙統但有空名敢冐天功而為已力虛承厚委深是¶
曠官况在頑童何議延賞假使天慈善誘宸睠曲臨變¶
其服章已深榮幸更塵清奬何以自安且郎官之任朝¶
廷俊選無人則缺不可虛授臣男岫性資愚戅無所能¶
為臣實知之非為矯飾儻謬踐華省深累聖朝必負黄¶
童之才豈憚祁奚之舉知其不可敢乞收恩制命未行¶
猶祈更&KR0230;無任懇欵之至謹冐死陳請以聞¶
　　　代王尚書謝一子官狀二首　王仲周¶
<pb:KR4h0022_WYG_628-6a>¶
右臣素乏噐能謬司方鎮敗公之責夙夜惟憂延世之¶
榮雨露覃及顧老臣以増懼念童子以何知恩私忽臨¶
負荷無力不勝惶恐屏營之至¶
　　　二¶
臣某言伏見某月日制除臣男慿御史中丞捧讀綸音¶
驚慙無㨿臣頃戰伐河北男亦隨身救援李忠頓軍易¶
定属陛下遷幸聞及河南臣留與論婚娶然得引軍闗¶
右堅保渭橋承筭略於皇明摧兇醜於都邑事闗聖運¶
<pb:KR4h0022_WYG_628-6b>¶
功匪衆人陛下特以微功録其小子年未登於弱冠官¶
已及於中司若以忠孝而升且無往例若由臣(闕/)　授¶
是紊國章臣初沐殊私即將陳讓但緣李忠在外方遏¶
㓂戎已行之恩難可追止柔逺之體或要順從勉承不¶
次之榮益荷無窮之惠君親垂施並居踰等之官父子¶
同心各獲捐軀之地不勝感荷屏營之至¶
　　　為人作謝子恩賜狀五首　　令狐楚¶
右臣得進奏院狀報中和日伏䝉天恩賜臣男公敏内¶
<pb:KR4h0022_WYG_628-7a>¶
宴併賜前件綾羅三十疋銀椀一者臣伏以桃花始開¶
蓂莢初吐陛下式崇佳節以慶仲春舞八卦於廣庭陳¶
四詩於别殿道光在鎬義冠濟汾盖所以勞徠勲賢昭¶
明慈惠男公敏年方童幼智乏老成何殊一芥之微忽¶
宴九天之上乳口而飡嘗鼎食青襟而陪列朝班越次¶
之恩已深逾涯之賜仍及色絲成疋爛盈其箱篋白金¶
為噐皎映於盃盤澤流而九族皆榮信至而萬夫相慶¶
生子如父無功則同知臣者君報徳何日徘徊官次喜¶
<pb:KR4h0022_WYG_628-7b>¶
懼交并戎守有限不獲陳謝無任感恩結戀屏營之至¶
　　　二¶
右臣得男公敏狀今月十八日中使王希朝到院奉宣¶
聖㫖緣臣男患耳賜絹一百疋以充藥直并遣醫人劉¶
江診療者臣自受國恩已更嵗序其於功績絲髮未伸¶
夙夜憂兢不知所處男公敏昨緣耳疾今赴上都素乏¶
義方未能典謁豈意陛下惻隠之徳俯加於纎芥敦睦¶
之慈旁流于枝葉殊恩猥及渥澤曲臨特降醫工厚霑¶
<pb:KR4h0022_WYG_628-8a>¶
藥直雛犢之疾料即痊除君親之恩何可報效榮光燭¶
於府舎喜氣溢乎閨門恩深命輕繼以感泣戎役有限¶
未獲躬詣闕庭陳謝不勝感戴¶
　　　三¶
右臣得進奏官趙履温狀報中使姚文嵩到院奉宣進¶
㫖賜臣男公敏冬至節料羊酒麵等伏以愚臣在邉賤¶
等螻蟻弱子兼疾微如塵埃豈意陛下施惠必均推恩¶
皆及屬登臺以望之日降其出如綸之言錫香醪而滿¶
<pb:KR4h0022_WYG_628-8b>¶
壺頒肥羜以盈几伏自惟念不勝所䝉一門驚莫大之¶
榮百衆賀非常之慶未知報效空積慙惶日月高明照¶
臣忠懇所守有限未獲躬詣闕庭陳謝不勝感戴戀結¶
之至¶
　　　四¶
右臣得進奏院狀報前月二十九日中使某至奉宣進¶
㫖賜臣男公敏嵗料羊酒麵等臣自領北藩于今五稔¶
曽無明略以奉大猷孤直愚忠未足報陛下萬分之一¶
<pb:KR4h0022_WYG_628-9a>¶
男公敏伏緣醫療勤赴京都尚未平除爰逢嵗節豈意¶
翩蝐微物飛舞於東風靃靡輕生霑濡於春雨降少牢¶
而頒賜迃中貴以宣傳麵起玉塵酒含瓊液鼷䑕飲河¶
之腹聞以滿盈老牛䑛犢之心喜無終極深恩似海𢎞¶
覆如天寜唯感激一門實亦光明九族何階報答終日¶
慙惶空將許國之身誓竭在邉之力所守有限不獲陳¶
謝無任感恩抃躍之至¶
　　　五¶
<pb:KR4h0022_WYG_628-9b>¶
右臣得進奏院狀報二月二十九日中使某至奉宣進¶
㫖賜臣男公敏寒食節料羊酒麵等至二十一日中使¶
某又宣賜麥粥餅餤者臣伏以天地之恩所加斯厚君¶
臣之義有感則深臣自守近藩曽無薄效緣恩處義以¶
月繋年男公敏未識憲章獲叅班序每因令節又沭殊¶
私班首之羊委其全體擢芒之麥散以輕塵粥既擬於¶
瓊膏餤有同於萍實出為寵錫皆申上帝之心食以充¶
盈莫匪小人之腹㳙毫未展饕餮已頻常懐覆餗之憂¶
<pb:KR4h0022_WYG_628-10a>¶
有忝分甘之施茍仁之逮下微物敢讓於生成如澤或¶
因臣𤨏質何堪於負荷官守有限不獲陳謝無任感恩¶
抃躍之至¶
　　　同前¶
右臣得進奏院狀報今月九日中使李朝誠到院奉宣¶
進㫖賜前件節料麵肉等次十日中使徐智嚴奉宣聖¶
㫖又賜麥粥餅餤者寵榮便繁錫賚稠疊或陳於廊廡¶
或貯在鐏壺酒可駕車麵疑經市而况屑杏實以為粥¶
<pb:KR4h0022_WYG_628-10b>¶
味甜於蜜巻牢肉以成餤規大於拳皆出御厨無非仙¶
饌靣墻之目未曽窺見含糗之口忽此捧嘗恩逾涯分¶
榮冠倫列在㣲臣而過幸日益憂兢念小子之何知無¶
由答效身輕施重負荷難勝所守有限不獲陳謝無任¶
抃躍之至¶
　　　為蕭相謝賜太夫人國號告身狀¶
　　　　　　　　　　　　　　　元　稹¶
恩賜臣母國號告身一通右今月日某乙奉宣恩㫖賜¶
<pb:KR4h0022_WYG_628-11a>¶
臣母前件告身恩光灼耀捧戴兢惶對楊天休無任戰¶
越臣家傳儒素母實劬勞每織履以資臣宦遊嘗斷織¶
以勉臣師學念臣庸昧本望非高所希捧檄之榮敢萌¶
(集作/思)開國之慶陛下恩加望外簡自宸衷石窌封疆已¶
光於萬葉蘃珠文字重降於九重朝野謂之殊私宗族¶
以(集作/為)之榮光臣及臣母以抃以歡誓將齋戒洗心永¶
奉真人之誥緘縢在笥深藏大帝(集作/太常)之符寳過金籯¶
瑞同鵲印蓼蕭知感雨露難酧無任抃躍兢懼(集作/戴恩)之¶
<pb:KR4h0022_WYG_628-11b>¶
至¶
　　　為榮陽公謝除盧副使等官狀¶
　　　　　　　　　　　　　　　李商隠¶
　　　新授某官盧戡　　　新授某官任繕¶
右臣得進奏官某狀報臣所奏盧某等二人奉某月日¶
勑㫖賜授前件官充職者臣謬當亷印合起幕庭撫魚¶
罩以興懐懼羖皮之廢禮盧戡與臣同年登第少日論¶
交學富文雄氣孤志逸玉清越而為樂女舒退(集作/脫)以¶
<pb:KR4h0022_WYG_628-12a>¶
求媒實懐難進之&KR1169;不起後時之歎任繕㓜學孝悌㓗¶
凈精微得君子之時中友鄉人之善者匪因請托實自¶
諳知皇帝陛下俯照逺藩咸加命秩南臺貼職延閣分¶
班使戡有紆朱之榮繕無衣白之見已經聖鑒可謂國¶
華冀收規畫之功共奉澄清之寄不任感恩荷聖(集作/得賢)¶
之至¶
　　　為人作謝防秋廻賜將士等物狀¶
　　　　　　　　　　　　　　　令狐楚¶
<pb:KR4h0022_WYG_628-12b>¶
右件將士中使朱孝誠監領某月日平安到太原其賞¶
物並勑給付訖臣伏以受命以行人臣之節斯著及期¶
而代君父之仁已深陛下愛育武夫綏懐猛士采薇遣¶
戍既霑挾纊之恩出車勞旋又有分縑之澤纔識家而¶
競入俄拜賜以嵩呼盡忘征役之勞固感生成之徳况¶
臣叨居將帥獲沐恩波所守有限不獲陳謝¶
　　　為人作謝賜行營將士疋叚并設料等物狀¶
　　　　　　　　　　　　　　　前　人¶
<pb:KR4h0022_WYG_628-13a>¶
右臣得行營兵馬使李黯狀報伏䝉聖恩賜前件疋叚¶
設料者伏以懐生之類莫匪王臣有事之時唯聽君命¶
今者天誅小醜恩施羣雄豈謂偏禆皆䝉賜賚需以飲¶
食比肩而膚革充盈賁於束帛連袂而衣裳華楚空知¶
飽徳何以勝恩競堅摩壘之心争竭拘原之力臣叨居¶
將帥誓掃㓂仇感戴屏營倍萬恒品¶
　　　為人謝賜行營將士襖子及弓弩狀¶
　　　　　　　　　　　　　　　前　人¶
<pb:KR4h0022_WYG_628-13b>¶
右臣得兵馬使李黯狀伏䝉聖恩賜前件物等者伏以¶
狂賊未平偏師在逺臣並全支噐械厚給衣裝陛下念¶
以戰爭矜其寒苦特頒星使猥降天波衣絮八蠶之緜¶
暖如狐腋弓纒九牛之角勁若烏號頒及連營來從國¶
府遥知被服皆不憚於兵鋒緬想操張盡(一作/悉)將穿於¶
虜骨歡聲感動勇氣蒸騰信山嶽之可移豈妖氛之足¶
㓕臣名叨將帥志掃㓂讐沐恩澤而空深效勤勞而尚¶
淺誓將忠懇以勵驍雄所守有限不獲陳謝¶
<pb:KR4h0022_WYG_628-14a>¶
　　　為人謝賜天徳防秋將士綿(一作馳/下同)絹狀¶
　　　　　　　　　　　　　　　前　人¶
右臣今月七日中使朱孝誠至伏奉詔書兼宣恩㫖賜¶
前件綿絹等臣伏以武夫之用職在防虞壯士之心樂¶
從征役陛下仁慈廣被渥澤旁流諭以功名賜之綿帛¶
荷殊私而東拜悉有兼衣賈餘勇而西行若無逺道同¶
將日力共振天聲臣猥守藩隅叨居將帥欣榮感戴實¶
百恒情¶
<pb:KR4h0022_WYG_628-14b>¶
　　　為人謝賜將軍官告狀¶
右臣中使朱孝誠至伏奉詔命慰問臣并宣慰㫖允臣¶
所奏當使諸將官賜前件告身者寵命從天榮光溢路¶
讙呼感戴皆不自勝臣素是懦愚叨居上將微誠空竭¶
薄效未伸伏䝉陛下曲降天波俯加王澤華資清秩周¶
及於百夫喜氣讙聲喧傳於一道家藏寳軸人受綸言¶
三軍驚非次之榮萬井賀殊情之慶誓將苦節上答明¶
恩謹准勑捧受分給訖臣與諸將等限以所守不獲詣¶
<pb:KR4h0022_WYG_628-15a>¶
闕陳謝無任抃躍之至¶
　¶
　¶
　¶
　¶
　¶
　¶
　¶
<pb:KR4h0022_WYG_628-15b>¶
　¶
　¶
　¶
　¶
　¶
　¶
　¶
　文苑英華巻六百二十九¶
