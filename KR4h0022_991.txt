# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:14.522223
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷九百九十二
<pb:KR4h0022_WYG_991-1a>¶
欽定四庫全書¶
　文苑英華巻九百九十二　宋　李昉等　編¶
　親族二¶
　　祭兄文四首　　　　　祭弟文五首(姨弟附/)¶
　　　祭符離六兄文　　　　　　白居易¶
維貞元十七年某月某日從祖弟居易等祭于符離主¶
簿六兄之靈嗚呼聖人(集無/人字)忘情愚不及情情所鍾者¶
惟居易與兄豈不以親莫愛於兄弟别莫痛於生死(集/作)¶
<pb:KR4h0022_WYG_991-1b>¶
(死/生)斯親也而有斯别也孰能不哀(集作/苦)從中来而失聲¶
去年春居易南遊兄亦東適黟歙之間欣然一覿相顧¶
笑語相勉行役中路遽别情甚感激孰知此别為生死¶
隔矧兄遇疾于路路無藥石歸全于家家無金帛環堵¶
之室不容弔客稚齒之子未知哀慼自古孔懐之痛亦¶
莫我之與劇古人有言神福仁天祐(集作/福)敬又曰惡有¶
餘殃善有餘慶惟兄道源乎太和德根乎至性以孝友¶
肥其身以仁信羶其行而位不登於再命年不及於知¶
<pb:KR4h0022_WYG_991-2a>¶
命何報施之我欺俾吾兄之不幸嗚呼已焉哉既卜逺¶
日既定(集作/宅)新阡春草之中盡(集作/宅)為墓田濉水南岸¶
符離東偏其地則邇其别終天惟弟姪與家人儼拜哭¶
於車前魂兮有知鍳斯文歆斯筵知居易之心㷀㷀然¶
　　　祭烏江十五兄文(時在宣城/)　前　人¶
維貞元年十七年七月七日從祖弟居易謹以清酌庶¶
羞之奠敬祭于故烏江縣主簿十五兄之靈易云積善¶
之家必有餘慶書曰非天天人人中自(集無/此字)絶命則冉¶
<pb:KR4h0022_WYG_991-2b>¶
牛(論語作冉/伯牛名耕)斯疾顔回不幸何繆盭(集作/舛)之若斯諒聖¶
賢而(集作/之)同病惟兄之生生而不辰孩失其怙㓜䘮所¶
親房無兄弟藐然一身自强自立以至成人盖以孤子¶
靡託友愛彌敦自居易與兄及高九行簡雖從祖之昆¶
弟甚同氣之天倫故雖百里信宿之别曷嘗不惻然而¶
悲辛矧終天之永訣知後期之無因徒撫膺而隕涕諒¶
沉痛之難伸追思乎早歲離阻各悲零俜中年集㑹共¶
喜長成同叅選於東都俱署吏於西京居則共被而&KR0230;¶
<pb:KR4h0022_WYG_991-3a>¶
出則聫騎而行友于四人同年成名優游笑傲怡怡弟¶
兄雖不敢(集作/比字)侔八龍三虎亦自謂當家一時之榮及¶
兄辭滿淮南薄逰江東居易亦以行邁忽逆旅而相逄¶
或歌或酒宴衎從容何朝不遊何夕不同常以兄仁信¶
根於心孝弟積於躬謂至行之有益(集作/答)必景福之(集/作)¶
(以/)来從嗚呼位始及一命禄未過數鍾年又不得四十¶
而歿於道路(集作/途)之中欝壯志而不展結幽憤於無窮¶
况舊業東洛先塋北邙三千里外身殁陵陽有妹出嫁¶
<pb:KR4h0022_WYG_991-3b>¶
無男主䘮悠悠孤旐未辨還鄉宣城郭(集作/之)西荒草道¶
傍旅殯於此行路悲凉秋風蕭蕭白日無光聚今晨之¶
弟姪對前日之盃觴稽首再拜魂兮来享進三奠而退¶
一慟孰不神酸而骨傷哀哉伏惟尚饗¶
　　　祭浮梁大兄文(時在九江/)　　前　人¶
維元和十二年歲次丁酉閠五月十日已亥居易等謹¶
以清酌庶羞之奠再拜跪奠大哥于座前伏惟哥孝友¶
慈恵和易謙恭發自修身施於為政行成門内信及眀¶
<pb:KR4h0022_WYG_991-4a>¶
寮亷幹露於官方温重形於酒德冀資福履保受康寧¶
不謂纔及中年始登下位辭家不(集作/未)踰數日寢疾未¶
及兩旬皇天無知降此凶酷交遊行路尚為興歎骨肉¶
親愛豈可勝哀舉聲一號心骨俱碎今属日時叶吉窀¶
穸有期下邽南原永祔松檟居易負憂繫職身不自由¶
伏枕之初既闕在左右執紼之際又不獲躬親痛恨所¶
鍾倍百常理嗚呼追思曩昔同氣四人泉壌九重&KR0008;奴¶
早逝巴蜀萬里行簡未歸㷀然一身漂棄在此自哥至¶
<pb:KR4h0022_WYG_991-4b>¶
此(集作/屯)形影相依死灰之心重有生意豈料避弓之日¶
毛羽摧頺垂白之年手足斷落誰無兄弟孰不死生酌¶
痛量悲莫如今日宅相癡小居易無男撫視之間過於¶
猶子其餘情理非此能伸惟(集作/伏)冀慈靈俯鍳悲懇哀¶
纒痛結言不成文嗚呼哀哉伏惟尚饗¶
　　　為李兵曹祭兄濠州刺史文　李商隱¶
年月日伏惟靈天枝挺秀帝系傳芳材髙杞梓價(集作/位)¶
重珪璋蘭芷斯茂先以馨香干鏌將用不挫鋒鋩始備¶
<pb:KR4h0022_WYG_991-5a>¶
千牛俄仕諸衛逸意方超絶足猶繫爰佐郡僚亦掾神¶
京邑惟二宅曹實五兵地峻流急官閑政清嵩少曉霽¶
伊洛秋明侣能吟之謝客伴作賦之賈生遂擢堯厨仍¶
調湯膳位列(集作/字)大朝名參内殿朱紱輝華銀龜舊粲¶
漢有宗正委之親賢貳彼惟月人寧我先外夷求騁(集/作)¶
(永騁/非)天子憂邊皇華始賦紫綬俄懸雄其出塞之任假¶
以中臺之權不拜無慙於蘇武去節寧類(集作/疑)於王焉¶
衘鬚誓死嚙雪獲全帝仗使者吾無媿旃既還中華止¶
<pb:KR4h0022_WYG_991-5b>¶
同屬國蒼蝇難備(集作/祛)貝錦方織好丹非素㸃白為(集/作)¶
(成/)黒遭時不知非予有惑既先忌於絳灌遂不容於欒¶
郤竟陵山水鍾離控扼名貴隼旟時瞻熊軾人以功遷¶
吾由謗得其明若神其惠如春先除㸃吏且活疲民汙¶
莱盡闢邑室重新草祥木瑞獸去鳥馴方俟徵還俄嬰¶
羙疢積㣲而桓侯竟晩逹命而徐公待盡怳怳空驚遅¶
遲未信誰知泉路之高低孰測夜臺之逺近永惟良配¶
亦實女師庶姜猶效君子是宜異室無怨同穴有期河¶
<pb:KR4h0022_WYG_991-6a>¶
魴著詠皎日裁詩嗚呼哀哉龜筮叶從日時斯卜將去¶
芳郊言辭華屋草樹縈帯川源廻複白&KR0288;孤弟臨棺慟¶
哭失慈撫於終身宛聲容之在目心摧則氷炭交集血¶
下而綆縻相續萬古永訣百身何贖酒滿未御殽乾未¶
臨已矣伯氏来慰哀心¶
　　　為人作祭弟文　　　　　　張　說¶
維景龍三年(集作元年按通鑑目録景龍四/年庚戌七月改元年景雲當考)歲次庚戌¶
正月癸丑朔(通鑑目錄/作壬子朔)五日丁已從兄兵部尚書某以¶
<pb:KR4h0022_WYG_991-6b>¶
清酌少牢之奠致祭於故將軍弟之靈欽若貽宴俾降¶
戬榖神作(集作/拆)玉衣天開(集作/門非)金屋綿系溢竉諸宗横¶
福覩交泰之二儀承殷序(集作/序殷)之九族引同本於條幹¶
合分流於昭穆義有感而意深恩無方而情篤况且山¶
慕喬頂林晞霧水深仁逺慶俟子而(集作/能)復何縱才之¶
有餘而輔德之不足舉朝野而皆痛在親宻(集作/宻愛)而尤¶
酷嗚呼哀哉永懐令弟言念生平蘭薰(集作/萃)雪艶玉潤¶
珠清禮樂懸觧文章挺生三箧暗記千門畫成風流望¶
<pb:KR4h0022_WYG_991-7a>¶
羙月旦馳(集作/傾)聲掌北軍之師律首東觀之詞英偉壯¶
夫之獻頌善仁者之論兵睠新豐而臨幸遶湯井而連¶
營那奉車之暴逝忽復綏而凶行軫天悲於宸振聚國¶
(集作/國娶)族於華京惠連詩夣子敬琴情儻昭昭之不冺知¶
親親之素誠嗚呼哀哉尚饗¶
　　　同前¶
維年月日兄某致祭亡弟尚書之靈天其(集作/實)䘮予不¶
憗遺善家殞玉樹國墜寳臣嗚呼執柔何痛之甚嗟予¶
<pb:KR4h0022_WYG_991-7b>¶
與爾夙遭憫㓙哀惸相鞠殆及長成性實岐(集作/岐實)頴徳¶
表宣慈居盡友悌之心言必忠貞之事綿綿我族俟子¶
而大奉祖德之令圖荷朝戚之渥惠白首相對紫綬相¶
紆爾既秉國均(集作/鈞)既敷朝典出牧千里入宰六官余¶
聞爾言常戒過寵余嘉爾行在貴能畢清凈温恭每希¶
於上士飲食車馬不越於平人每思與爾歸印東都懸¶
車故里揚名講德居常侍終當謂老夫没於汝手不圖¶
令弟殯(疑作/殯)自我先及爾纒疴屬余伏枕不見數日長¶
<pb:KR4h0022_WYG_991-8a>¶
悲九泉嗚呼刋述未成平生已盡髪膚猶在魂魄焉知¶
聞爾屬纊之辰託余身後之事薄𦵏之禮還從爾心字¶
孤之情不待遺意所恨在疾不視於䘮不臨沉綿苦懐¶
纒迫斯甚余嬴老矣傷心幾何人琴兩亡命也命也¶
　　　祭亡弟故左羽林軍兵曹叅軍文¶
　　　　　　　　　　　　　　　孫　逖¶
余年有五爾實以生四十餘載而為兄弟撫髫並育接¶
袵相成奈何棄予長隔幽明爾之徳器寛仁温厚天道¶
<pb:KR4h0022_WYG_991-8b>¶
何欺不假爾夀爾之縁餙文學政事天道何欺不假爾¶
位未至中秋&KR0379;過強仕奄忽如斯嗟何及矣予兼右職¶
爾位中司兩京為别數稔于兹頃雖一見倐已三時㑹¶
合嘗少悠悠我思近有東訊駕言西上顧日望期心存¶
目想當乘疾置以軾徂兩方欲再馳豈圖長往醫不及¶
&KR1079;藥不及嘗壯年殞命暴疾罹殃無一言以告訣有萬¶
恨於㝠茫長號永痛裂膈抽膓爾逄(疑/)天威余限王事¶
倉卒之辰急難靡寄遣奠之日奔臨莫遂痛緒彌深哀¶
<pb:KR4h0022_WYG_991-9a>¶
端益至今也来斯驟移時律目絶遺象心摧虗室顧天¶
倫之有戚若具體之䘮一諒修短之同歸在先後而相¶
恤撫遺孤而流慟氣腷臆而内圮伊物情之共傷豈余¶
心之忍此蓬也未立穆兮仍稚以吾視之何但猶子神¶
本不滅爾則有知精爽如在知今心期同蔬永絶采藻¶
空施衘酸沃酹哀不能支¶
　　　祭小弟文　　　　　　　　白居易¶
維元和八年嵗次癸已二月某朔二十五日仲兄居易¶
<pb:KR4h0022_WYG_991-9b>¶
季兄行簡以清酌之奠致祭于亡弟金剛奴嗚呼川水¶
一逝不復再還手足一斷無因再連惟吾與汝其苦亦¶
然黄壚白日相見無縁每一念至腸熱骨酸如以兩火¶
刺灼心肝况爾之生生也不天苗而不秀九歲夭焉昔¶
權殯爾睢南古原今改𦵏爾(集作/子)渭北新阡俯(集作/拊)先¶
塋之北次就卑位於東偏冀神魂之不孤庶窀穸之承¶
安嗚呼自汝捨吾(集作/我)歸于下泉日来月往二十二年¶
吾等罪逆不孝殃罰所延一别爾後再罹凶艱灰心垢¶
<pb:KR4h0022_WYG_991-10a>¶
面泣淚漣漣松檟之下其生尚殘昔爾孤於地下今吾¶
孤於人間與其偷生而孤苦不若就死而團圓欲自决¶
而毁㓕又傷孝於歸全進退不可中心煩寃仰天一號¶
痛苦萬端嗚呼爾魂在几爾骨在棺吾親奠酹(蜀本/作酌)於¶
爾床前苟神理之有知豈不聞吾此言尚饗¶
　　　祭楊判官八弟文　　　　　唐　次¶
維年月日姨兄開州刺史唐某以清酌庶羞之奠敬祭¶
于楊判官八弟之靈平生懿宻重以嘉姻四海之内惟¶
<pb:KR4h0022_WYG_991-10b>¶
君一人發自&KR0291;角逮于知命遨遊讌&KR0230;一歌一詠周流¶
俯仰得君輝映野寺孤亭松門竹徑接茵援手和神善¶
性霜鶴唳天玉音在聽空室閑齊枯棊爛柯自非偉生¶
受勝相磨坐隱終日負進亦多歴歴笑言其情若何歡¶
事勝遊皆隨逝波事均榮慼心冥貴賤骨肉為交肝膽¶
相見嗚呼哀哉婉予㓜妹爰居爾室既結其䄜載和琴¶
瑟何年齡之脆促乃貞羙之先失悼手足之零落又吾¶
人之凋殁以君之才以君之藝合蹈豐福合居上第行¶
<pb:KR4h0022_WYG_991-11a>¶
與命違道將時背遏此仁厚天胡不惠博雅裴君鎮此¶
南土大昭儁髦鵷鴻作侣曽未累月中兹炎毒百藥無¶
驗頺齡愈促悵悵旅魂淵淵鰥目目雖瞑而有恨魂强¶
招而可復加有傷怛况惟我親涕涙横隨遍乎衣巾想¶
容色兮如在覧毫翰兮猶新嗚呼哀哉神理昭然幽途¶
可覿悲心自攅痛淚血瀝何疇日之歡惬變今辰之空¶
閴歸𦵏猶緩俟君冡嫡魂兮歸来安此幽宅嗚呼哀哉¶
尚饗¶
<pb:KR4h0022_WYG_991-11b>¶
　¶
　¶
　¶
　¶
　¶
　¶
　¶
　文苑英華巻九百九十二¶
