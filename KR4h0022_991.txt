# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:14.473076
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷九百九十一
<pb:KR4h0022_WYG_991-1a>¶
欽定四庫全書¶
　文苑英華巻九百九十一　宋　李昉等　編¶
　親族一¶
　　為高力士祭父文一首　祭二先文一首¶
　　祭叔父文二首　　　　祭姑文一首¶
　　祭舅文一首¶
　　為王司馬祭妻父文一首¶
　　祭外舅房州李使君文一首¶
<pb:KR4h0022_WYG_991-1b>¶
　　重祭外舅司徒文一首祭外姑文一首¶
　　　為高力士祭父文　　　　　張　說¶
維開元十七年月日孝子力士敢告于考潘州府軍妣¶
南海太君之靈小子不天夙齡凶閔身嬰冦剽家值虜¶
裂幸供掃洒之餘遂䝉侍從之顧扶戴明聖逼畏艱難¶
大固不敢不宻小亦不敢不誠事必記心言無漏口日¶
慎一日將二十年玉弁加首金章在佩先靈納祐明神¶
降鍳阿母逺至於京華妹兄自㧞于泥滓咸以官漸榮¶
<pb:KR4h0022_WYG_991-2a>¶
禄姻通士林慈顔復慶(集作/顧復)於目前同氣展歡於膝下¶
又縁㓜育高氏變族移家敬愛盡於二堂温凊周於一¶
紀不圖無狀招禍永見孤棄聖主恩華曲逮存没邑封¶
舊郡官贈本邦親感(集作/恩)君澤子承父意致命報天誓¶
有同於皦日竭忠資孝志無忝於幽泉敬惟靈懐慰聞¶
昭遂先逺有日卜兆新塋遥啟尊魂合祔良壌哀迫祖¶
載攀戀湏㬰謹以清酌少牢恭陳遣奠盈罇不舉虚饌¶
莫嘗號天叩地殞絶何仰¶
<pb:KR4h0022_WYG_991-2b>¶
　　　祭二先文(閩本作追/贈祭文)　　　　張九齡¶
維開元二十二年歲次乙亥孤子九齡謹遣弟某等謹¶
以清酌脯醢(集作/醢脯)庶羞之奠敢昭告于先考先妣之靈¶
九齡積罪昊天天實降罰嚴廕永逺(集作/隔)慈顔重違欲¶
報劬勞終天何及某夙承教誨幸有所成(集作幸/而有成)忝(集/作)¶
(崇/)國竉靈猥當大任聖上義存延賞追贈所天(集作/及)朝¶
恩優渥跪承摧感伏惟昭亮享慈(集作/兹是)殊錫今謹具贈¶
太常卿廣州都督告身并桂陽郡大夫人告身及玉帯¶
<pb:KR4h0022_WYG_991-3a>¶
金章紫衣各一副伏惟尚饗¶
　　　祭䖏士房叔父文　　　　　李商隱¶
某爰在童蒙最承教誘違訣雖乆音㫖長存近者以壇¶
山舊塋忽罹風水夀堂圮壊宰樹凋傾雖崩則不脩聞¶
諸前哲(集作/聖)但墮而罔治那俟他人况真隱昭(集作/貽)芳¶
鴻儒著美豈可令趙岐之表墊彼𤣥扄郭㤗之碑淪於¶
夜壑載惟瑊頊藐爾孤冲誠呌號之不停顧營辨之無¶
素某等輙考諸蓍筮别卜邱封使羲叟以令日吉時奉¶
<pb:KR4h0022_WYG_991-3b>¶
移神寢奢無僣縟儉免虧疎是期永閟尊靈長安幽穸¶
眠牛有慶自及於諸孤白馬垂祥豈祈(集作/均)於猶子追¶
懐莫及感切徒深更思平昔之時兼預生徒之列陸公¶
賜杖念榮益以何成殷氏著文媿獻酬而早屈引進之¶
恩方極禍凶之感俄鍾誰言一記之餘又奉再遷之兆¶
哀深永往情極初聞矧宗緒衰微簮纓殆歇五服之内¶
一身有官將使澤底名家翻同單系山東舊族不及寒¶
門靜思肯構之文敢怠成書之託瑊等既幽明無累年¶
<pb:KR4h0022_WYG_991-4a>¶
志漸成則當授以詩書諭其婚宦使烝嘗有奉名教無¶
虧靈其鍳此㣲誠助夫至願敢有求於必大庶免歎於¶
忽諸迫其哀憂兼之瘵恙曽非遐逺不獲躬親瀝血裁¶
詞叩心冩懇長風破浪敢忘昔日之規南巷齊名永絶¶
今生之望冀因薄奠少降明輝延慕酸傷不能堪處苦¶
痛至深永痛至深¶
　　　為鄭從事妻李氏祭從父文　前　人¶
有美吾門實系公族絳霄結䕃皇極流輝自嚴君以交¶
<pb:KR4h0022_WYG_991-4b>¶
辟延榮仲父以立朝衍慶叔父雖禮疎五服而義叶一¶
家馬援於兒姪之間一情無異王華在弟兄之列數從¶
猶親吉人寡辭君子無諍屬者以獻賦不遇投筆從戎¶
鏡水稽山聊屈觀書之望甬東淛右始開傳(集作/侍)劒之¶
名經塗幾千去國數嵗爰因職貢来奉闕庭傳車方馳¶
朝露溘至禍生朽索釁起揚鞭始驚香而不禁俄折臂¶
而無望嗚呼存亡恒(集作/定)理夀夭常期所悲者方次中¶
途所痛者非因美疢稅鞅告痛肩輿數晨既鍼艾之莫¶
<pb:KR4h0022_WYG_991-5a>¶
徵果含禭而斯及况乎合室逺在海涯一女方覉二子¶
未丱人生甚痛天道奚言今以國家(集作/家國)載遥干戈未¶
息尚稽歸祔乃議從權定鼎城東永通門外南瞻嵩嶺¶
北望邙山式崇寓殯之封且作藏神之室必也慶延異¶
日時屬通年先温序之思歸俟臧孫之有後二十一姪¶
女早䝉慈撫乆歎違離今又從夫山東食貧洛水將療¶
無及驚悲有加敢因祭酹(集作/酒醊)之馨聊冀精靈之降嗚¶
呼叔父永鍳卑誠¶
<pb:KR4h0022_WYG_991-5b>¶
　　　祭韓氏老姑文(故安定韓尚/書太夫人)　前　人¶
猗歟我家世奉𤣥德譲弟受封勤王賜國名芳彛鼎勲¶
盈史册季孟國高秦晉欒(集作/樂)郄恭惟柔範載禀淵塞¶
既作女師乃為嬪則潁水波清梁園月明言從百兩且¶
拜雙旌計(集作/託)侯令弟配國名卿入從述職出輔專征¶
螽斯不妬鳳凰和鳴此時同慶東都(集作/郡)分榮使者責¶
梁公子專魏帝念元昆人思仲氏杖節赴敵斬芻盡瘁¶
無以家為或從王事禮優内子詩美夫人冕紘瑱紞山¶
<pb:KR4h0022_WYG_991-6a>¶
蕨澗蘋子元罕見冀缺如賔緑衣有感翟茀仍新遽歎¶
夜川遄聞晝哭原阡舊署孟隣斯卜閒居獻夀作賦之¶
官弓裘望襲菽水承歡福善餘基好謙舊祉復自良人¶
集于之子爰從上蔡去臨易水空報登壇未聞曵履晁¶
父先歸莫之能比趙母上言盖不得已寒暄結恙燥濕¶
為疵徒虗百禄靡效三毉嗚呼夀夭所賦彭殤不移誰¶
能了悟孰不憂悲何兹逹識乃克先知同易簀以就正¶
如買棺而指期苟有所累安能及斯道逺轘轅程遥河¶
<pb:KR4h0022_WYG_991-6b>¶
洛建兆臨塗移舟就壑日惨林嶺風凄灌薄積靄茫茫¶
行煙漠漠某等誠深通舊情恊先親始自童子至于成¶
人年將二紀恩冠六姻念升堂之如昨慟幽夜之無晨¶
歌停行路舂輟比隣雖寓辭之有所終含酸而莫伸壺¶
清媿酹(集作/酧)爼薄羞芹唯餘彤管有羙清塵嗚呼哀哉¶
　　　為李郎中祭舅竇端州文　　前　人¶
始虞命(集作/燕)夏暴于𤣥穹功垂刋木徳叶堙洪洎帝相¶
之難作誕少康於竇中由屯獲吉因生受封降及後代¶
<pb:KR4h0022_WYG_991-7a>¶
傳勲繼庸西京則嬰為外戚東漢則融居上公愍陽城¶
之不享始移籍於扶風源逺更清基高自(集作/足)峻有焯¶
明靈藹然休問陋巷不憂坦途方進月逺標儀霞高映¶
論玉寧韞匱錐要處囊宜伸尚屈將集猶翔潜師大易¶
謙尊以光誓安老氏債少易償爰紆銅墨是宰濠梁宓¶
琴時奏潘樹逾芳入賛朝儀言揚事舉圭璧蠻夷弁冕¶
文武吐辭含韻知今博古進揖退揚從規合矩復陶啓¶
位殿省承榮孔門之束帯無忝漢宫之綿蕝難更君子¶
<pb:KR4h0022_WYG_991-7b>¶
(集有/之字)信讒小人(集有/之字)道長未暇閉關難期稅鞅暫持符¶
竹逺出羅網誰識卑飛因成利往銅梁改秩錦里經時¶
人去而琴臺壊棟文移而石室摧基劉𢎞之重銘葛廟¶
王商之更立嚴祠隴首云歸端溪遽逐角豈觸藩臂終¶
困木海濶天盡山深霧毒許靖他鄉有名無禄馬超正¶
色宜歌反哭何為善之無慿而降災之甚速某欽惟教¶
義夙所依因在昔家世勤王實殷高旌大斾結駟飛輪¶
慶豈遺於自出榮實垂(集作/萃)於外姻一紀已来艱㐫遄¶
<pb:KR4h0022_WYG_991-8a>¶
及嗟宅相以無取懼堂構之不集詎言渭水之乖離竟¶
絶西州之出入嗚呼哀哉違京背闕古陌荒阡松門積¶
靄隴首停(集作/行)煙祖庭是日乞墅何年淚有血而皆墮¶
憤無膺而可填况玕剖郡符璟持使節塞逺城逈河窮¶
路絶顧後瞻前形孤影孑長號出次重拜臨穴酒濃清¶
醴(集作酒/醴清濃)殽羞羅列庶有鍳於斯文冀不同於虗設¶
　　　為王司馬祭妻父文　　　　張九齡¶
維年月朔日某乙謹遣(集作/具)少牢清酌之奠敬祭(集作/于)¶
<pb:KR4h0022_WYG_991-8b>¶
故某公府君之靈惟公聫葉公侯振景天朝昔也時来¶
則地分茅土今也福過則海變桑田豈唯魑魅之憂方¶
為蝼蟻之患嗚呼哀哉始更榮盛早睦嘉姻謬入郄公¶
之選當荷戴侯之遇情契闊而彌積義流離而益固公¶
之謫官(集作/䆠)某又犯時永矣去國賁然来思雖窮途之¶
至此幸隣境之在兹所忌者法豈忘於私聞析聲而宻¶
邇畏簡書而間之然猶風煙可冀翰墨無輟心已運於¶
虗舟跡尚濡於涸轍驟寒暑之徂謝紛吉㓙之廻穴京¶
<pb:KR4h0022_WYG_991-9a>¶
兆之使忽追廣陵之音遽絶嗚呼哀哉平生多感自傷¶
千里之心已矣長辭徒發九原(集作/泉)之歎計疇昔之光¶
寵痛淪亡於旅竄嘗許恤人之孤况霑愛子之半謹因¶
遣奠(閩本作/遣尊酧)敢昭(集作/昭告)明靈心不可倦德以為馨匪羞¶
是薦惟魂是聽遣行人於信宿空泫目於郊坰嗚呼哀¶
哉尚饗¶
　　　祭外舅房州李使君文　　　符　載¶
波澗濬廣根柢深長沃日淮海捎雲豫章氣韻孤髙鴛¶
<pb:KR4h0022_WYG_991-9b>¶
鴻翺翔高行端簡秉心直方在天寳中族大且光一門¶
六姻鳴玉琅琅作宰藍田政聳民康栖遲半刺亦振芬¶
芳才盛位卑厥聲昭彰遂登侯牧答時之望雨洩雲蒸¶
虬螭騰&KR0750;清路方騁羽鱗摧傷嗚呼昔公典郡歸江之¶
涘小子旋蜀道途舍此扁舟旋泊弱植殘鄙公辱車馬¶
晤言則喜與能奬善感慨知已意敵周親禮成半子迫¶
切寧覲不遑留止爰方浹旬遽征千里縈紆岩嶂浩蕩¶
雲水惠愛纒綿簡書填委食貧多故淹歴周祀逺侍板¶
<pb:KR4h0022_WYG_991-10a>¶
輿敬符深㫖嗚呼哀哉歲暮朐䏰(䕫州雲安/縣之古號)積雪皚皚¶
旅舘蕭條凶訃亦来望風一號使人甚哀心膓結塞彌¶
旬不開公嘗好古服膺儒藝擅美素琴騰芳草𨽻泊拜¶
靈座清塵四蔽札蠧徽銷空知灑涕嗚呼公用中孚納¶
人于誠人負長者薄塵頌聲道孤無隣怨抑不平逝景¶
潜晦崇山忽傾孀稚寃號自硤徂荆霜降露濡毒漬中¶
情今則䖍恭歸厝先塋靈有安宅道無弛程泬寥之晨¶
萬象凄清野曠鴻斷天色光明煌煌素車翩翩銘旌出¶
<pb:KR4h0022_WYG_991-10b>¶
祖荒逵惋慟交并聞諸格言黍稷非馨意有所欽生芻¶
豈輕湛彼罇罍冀降明靈儻精爽之如在庶哀詞之是¶
聽¶
　　　重祭外舅司徒公文　　　　李商隱¶
嗚呼哀哉人之生也變而往耶人之逝也變而来耶冥¶
寞之間杳惚之内虗變而有氣氣變而有形形變而有¶
生今將歸生於形歸形於氣漠然其不識浩然其無歸¶
則雖有憂喜悲歡而亦勿能措(二字集/作用)於其間矣苟或¶
<pb:KR4h0022_WYG_991-11a>¶
以變而之有變而之無若朝昏之相交若春夏之相易¶
則四時見代尚動於情豈百生莫追遂可無恨儻或去¶
此亦孰貴於最靈哉嗚呼公之世胄勲華職官&KR2348;歴並¶
已託於寄奠備在前文今所以重具酒牢載形翰墨盖¶
意有所未盡痛有所難忘以公之平生之恩曩昔顧盻¶
屬纊之夕不得聞啓手之言祖庭之時不得在執紼之¶
列終哀且痛其可(集作/何)道耶嗚呼七十之年人誰不及¶
二公之位人誰不登何數月之間不及從心之歳聞天¶
<pb:KR4h0022_WYG_991-11b>¶
有慟方登論道之司時泰命屯才長運否為善何益彼¶
蒼難知昔澤恠既明告(集作/吉)敖釋桓公之病隂德未報¶
夏侯知邴吉不亡何昔有其傳今無其證豈人言之不¶
當將天道之或欺雖北海懸定薨期長沙前覺灾至偃¶
如巨室去若歸人處順不憂得正之喜在公之徳斯盛¶
在物之痛何言矧乎再軫慮居屢垂理命簡子將戰之¶
誓唯止桐棺晏嬰送死之文寧思石槨素車僕馬踈巾¶
弊帷成一代之清規揚百古之休問所謂有始有卒髙¶
<pb:KR4h0022_WYG_991-12a>¶
明(集作/朗)令終嗚呼往在涇川始受殊遇綢繆之迹豈無¶
他人樽空花朝燈盡夜室忘名器(集作/品)於貴賤去形跡¶
於尊卑語皇王致理之文(集作/源)考聖哲行藏之㫖每有¶
論次必䝉褒稱及移秩農鄉分憂舊許覊牽少暇陪奉¶
多違跡踈意通期賖道宻紵衣縞帶雅貺或比於僑呉¶
荆釵布裙高義每符於梁孟今則已矣安可贖乎(集作/兮)¶
嗚呼哀哉千里歸途東門故第數尺素帛一爐香煙耿¶
賔從之云歸儼盤筵而不御小君多恙諸孤善喪昇¶
<pb:KR4h0022_WYG_991-12b>¶
堂輙啼下馬先哭含懐舊極撫事新傷植玉求歸已輕¶
於舊日立(集作/泣)珠報惠寧盡於兹辰况邢氏吾姨蕭門¶
仲妹愛深猶女思切仁兄撫婺緯以増摧闔孀閨而永¶
慟草荄土梗旁助酸辛高烏深魚遥添怨咽嗚呼精神¶
何往形氣安歸苟才能有所未伸勲庸有所未極則其¶
强氣宜有異聞玉骨化於終(集作/鍾)山楸栢實於裘氏驚¶
愚駭俗佇有聞焉嗚呼姜氏懐安之規既聞之矣畢萬¶
名數之慶可稱也哉(集作/夫)篋有遺經匣藏傳劔積兹餘¶
<pb:KR4h0022_WYG_991-13a>¶
慶必有揚名愚方遁迹邱園㳺心墳素前耕後餉併食¶
易衣不忮不求道誠有在自媒自衒病或未能雖吕範¶
以乆貧本冶長之無罪昔公愛女今愚病妻内動肝肺¶
外揮血淚得仲尼三尺之喙論意無窮盡文通五色之¶
毫書情莫既嗚呼哀哉公其監之(此篇原編入九目九/十巻交舊門今移于)¶
(此/)¶
　　　祭外姑宇文夫人文　　　　陳子昻¶
維年月日朔女夫陳子昻謹以清酌嘉𬞞之奠奉祭于¶
<pb:KR4h0022_WYG_991-13b>¶
故髙氏河南宇文夫人之靈恭聞夫人有清穆之德皓¶
㓗之行淳懿肅恭内外仰則而道(集作/遣)風素範蕙敷蘭¶
滋用能惠心光浮氛氲梁沚崇嚴壼訓芬郁母儀中饋¶
柔嘉娣姒有則豈圖慈顔幽翳於今十年毫木(集作/汪木)已¶
拱尊靈廓然今吉辰叶應幽殯方開容象如在器質已¶
灰改卜有(集作/禮)典宅兆方遷山園既列祖載行焉哀子¶
號咷女也蝉(集作/婵)媛於(集作/終)天永訣泣血流連子昻謬¶
承嘉惠預叨姻戚生事早暌送終空積竊聞精意以享¶
<pb:KR4h0022_WYG_991-14a>¶
黍稷非馨敢陳薄酹以獻明靈伏惟夫人明神尚饗¶
　¶
　¶
　¶
　¶
　¶
　¶
　¶
<pb:KR4h0022_WYG_991-14b>¶
　¶
　¶
　¶
　¶
　¶
　¶
　¶
　文苑英華巻九百九十一¶
