# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:57.729549
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷六百四十
<pb:KR4h0022_WYG_640-1a>¶
欽定四庫全書¶
　文苑英華巻六百四十　　宋　李昉等　編¶
　進貢上¶
　　朝覲遇節進物狀一首　賀正進物狀五首¶
　　端午進物狀十二首　　賀冬進物狀六首¶
　　進打獵口味狀一首¶
　　　朝覲遇節進奉狀　　　　　鄭　絪¶
右臣伏以古者諸侯入覲必奉贄幣或以車馬或以珪¶
<pb:KR4h0022_WYG_640-1b>¶
璋用展誠敬著於典禮臣繆領藩鎮獲覲闕庭幸遇昌¶
辰又當嘉節用増聖夀以表㣲誠前件馬及器物謹差¶
嶺南節度押衙某隨狀奉進至㣲至薄無任慙惶伏願¶
如日之昇如天之福垂莫大之慶保無疆之休於萬億¶
年永康四海臣不勝懇欵之至¶
　　　元日進馬并鞍轡狀二首(為人/作)¶
　　　　　　　　　　　　　　　令狐楚¶
右臣伏以元日開歲東風發春人神大和天地交泰伏¶
<pb:KR4h0022_WYG_640-2a>¶
惟皇帝陛下鴻猷更始寳祚惟新恊三朝之㑹同受萬¶
國之歸慶臣某職當分閫屬忝維城未聳翼於丹霄空¶
馳心於皇極前件馬并鞍轡驅馳有度彫鏤初成願将¶
行地之功以奉如山之夀干煩宸嚴伏増戰汗¶
　　　二¶
右臣伏以五始混成歲為元吉四時分理春實發生伏¶
以陛下嗣帝鴻名受天成命百神降福願等於山河萬¶
國歸仁思陳其玉帛臣限從戎役闕奉朝行又及新年¶
<pb:KR4h0022_WYG_640-2b>¶
皆成靈貺每瞻初日如奉聖明前件鞍馬等稍似馴良¶
竝非淫巧冀充庭實用達邉情干冐陳獻伏増戰越¶
　　　賀正進物狀　　　　　　　裴次元¶
右臣伏以青陽發春肇寳歴於茲始𤣥穹降祚仰聖夀¶
而惟新正殿嚮明班行承慶顧臣等守土列在東隅空¶
懐捧日之心望雲何及獨闕稱觴之禮鳴佩無因瞻九¶
重而在天空倍情而増戀前件物及衫叚宣臺卓座等¶
禮不憚輕物斯(一作/期)展敬即當有慶用申致貢之誠情¶
<pb:KR4h0022_WYG_640-3a>¶
苟為珍願比負暄之獻臣某不勝感恩抃躍屏營之至¶
　　　代李令公進歲節口味一十事狀¶
　　　　　　　　　　　　　　　于公異¶
右伏以獻歲首春元辰備饗内饔具品則有常珍野食¶
擊鮮恐資(一作/湏)兼味臣昨以軍中無事畧獵出城既臨¶
戎虜之邉且試偏禆之藝縱横必中豈謝麗龜俯仰無¶
遺寧憂即鹿或堪上獻輙露衷誠前件物等謹狀奉進¶
庶禆仙篋用愧野芹無任惶懼(一作/悚)之至¶
<pb:KR4h0022_WYG_640-3b>¶
　　　為滎陽公進賀正銀狀　　　李商隱¶
伏以運當聖日節在王春近則入金門而排玉堂歡於¶
上夀逺則梯重山而浮漲海務以獻琛臣受國恩深守¶
藩地阻明珠大貝南異於百蠻翠羽犀皮北殊於三楚¶
前件銀出非大冶貨在中金敢以元正式陳方賄望闕¶
憶銀臺之峻尚隔(集作/阻)仙僚瞻天仰銀(集作/河)漢之流莫¶
階霄露馳心獻祝因物達誠干冐宸嚴不任兢越¶
　　　端午進馬狀　　　　　　　于公異¶
<pb:KR4h0022_WYG_640-4a>¶
右伏以律應蕤賔節臨端午徴彼風俗盛陳續夀之義¶
爰念人臣敢闕致誠之禮况朝廷敘位海内來王咸因¶
贄幣之資用表肅恭之節臣叨承恩顧獲守邉郵朝不¶
及於良辰禮竊慿於外物輙以前件馬并鞍等進奉殊¶
慙駿驥㣲露𠂻誠願承端午之祥長居得一之位不勝¶
區區之極¶
　　　同前　　　　　　　　　　裴次元¶
右臣伏以律應蕤賔日惟端午訖於四海皆馳必獻之¶
<pb:KR4h0022_WYG_640-4b>¶
珍節彼南山咸祝無疆之夀臣職叨藩服守在遐方貢¶
菲禮以展誠單㣲既懼傾葵心而向日捧戴何因情空¶
愧於遼東戀益深於闕下臣某不勝感恩戰灼屏營之¶
極¶
　　　同前四首　　　　　　　　王仲周¶
右伏以楚俗遺風素傳角黍野人之志每願獻芹上件¶
衣服裁製實昧於上國針縷多慙於天造懇誠所至庶¶
備祝堯謹遣某官隨狀進奉¶
<pb:KR4h0022_WYG_640-5a>¶
　　　二¶
右伏以垂衣聖代角黍良辰述職之誠願有所獻器用¶
非寳寧備下陳之儀&KR0008;帛至㣲庶同長命之縷前件銀¶
器花紗等謹遣某官隨狀奉進¶
　　　三¶
右臣伏以千年昌運屬在聖朝五日佳辰方臨仲月臣¶
謬司垣翰不獲稱慶闕庭對東海竊慕於朝宗望南山¶
輙(闕/)於上夀前件銀器花紗等謹遣某官隨狀奉進¶
<pb:KR4h0022_WYG_640-5b>¶
　　　四¶
右伏以聖夀千年不假封人之祝嘉辰五日用申臣子¶
之誠前件器物紗絹等不敢法外徴科皆積軍中餘羡¶
逺塵旒扆伏用兢惶謹差某官隨狀奉進¶
　　　端午進鞍馬等狀三首　　　令狐楚¶
右臣伏以五者天之成數夏者天之仁時伏以陛下用¶
仁時而長養羣生舉成數而陶甄品物是以百蠻委瑞¶
萬國歸誠同瞻日月之光共奉乾坤之夀臣方從邉役¶
<pb:KR4h0022_WYG_640-6a>¶
未在周行謬宣力於清朝竊馳心於令節前件馬等柔¶
馴既久彫餙初成敢因五日之良以續千年之慶干冐¶
陳獻伏用兢惶¶
　　　二¶
右伏以月旅蕤賔節惟端午天人効祉朝野交歡伏惟¶
陛下宸極尊嚴大明光耀擁純陽之元吉保眉夀之康¶
寧風俗既和人倫以厚前件鞍馬器物等彫鐫始就服¶
習初成輙因五日之良以續千秋之慶干冐宸扆伏増¶
<pb:KR4h0022_WYG_640-6b>¶
戰越¶
　　　三¶
右伏以月惟仲夏時屬純陽當五日之良辰慶千年之¶
聖夀華夷脩貢走玉帛於寰中朝野飛歡均金石於天¶
上臣方從戎役夙奉皇慈願竭㣲誠慙無逺物前件鞍¶
馬等久令馴致稱以柔良干冐宸嚴伏増戰越¶
　　　又進銀器物并行鞋等狀¶
右伏以月惟正陽日次南午千官拜稱觴之慶萬國陳¶
<pb:KR4h0022_WYG_640-7a>¶
執珪之禮将以嗣續聖夀延洪昌期(一作昌/延洪期)葢朝廷之¶
舊儀乃臣子之常事前件銀器等或便於用正當其時¶
慙經萬里之遥願獻九天之上塵黷宸鍳無任戰懼¶
　　　為滎陽公赴桂州在道進賀端午銀狀¶
　　　　　　　　　　　　　　　李商隱¶
右臣伏以(集作/聞)握丕圖而御物必相見於離推小正以¶
辯時則盛徳在夏故著為令節稽以舊章通脩任土之¶
宜仰續後天之夀臣方乗傳置未至藩維前件銀已及¶
<pb:KR4h0022_WYG_640-7b>¶
中塗實從前政拜章獻祝雖令尹以告新納賮展儀欲¶
長府之仍舊謹以前觀察使楊漢公封印進上千春屬¶
慶億載儲休繋以藩條闕覲丹墀之下徴諸貨志且媿¶
白金為中干冐宸嚴無任兢越¶
　　　為安平公赴兖海在道進賀端午馬狀¶
　　　　　　　　　　　　　　　前　人¶
右伏以浴蘭令節採艾嘉辰百辟合祝於堯年萬方宜¶
脩於禹貢臣方夙駕之部馳傳出關欲獻琛而未識土¶
<pb:KR4h0022_WYG_640-8a>¶
儀願祝夀而已悲日逺前件馬伏櫪斯久著鞭亦多粗¶
覺柔馴未甞逩逸雖非龍孫驥子邈一舉以絶塵願陪¶
月駟雲螭慶千斯(集作/嘶)於扈蹕干冐宸扆無任兢愓之¶
至¶
　　　賀冬進物狀　　　　　　　裴次元¶
右伏以履長之慶咸歡比日之休率土之濵皆祝如山¶
之夀况臣早叅近侍出鎮遐藩望闕既遥瞻天積戀手¶
舞足蹈既不及於九流任土展誠空用馳於一獻輕瀆¶
<pb:KR4h0022_WYG_640-8b>¶
旒扆戰越惟深前件女口及紫袍叚銀疊子等謹遣某¶
官隨狀奉進¶
　　　賀冬至進馬鞍弓劒香囊等狀二首¶
　　　　　　　　　　　　　　　令狐楚¶
右臣伏以建子實三㣲之宗黄鍾為六律之本冬氣方¶
至璧星正中伏惟皇帝陛下統馭天正發生陽數夀等¶
南山之固萬姓具瞻恩均東海之波百川皆赴臣某限¶
從外役叨奉殊私秉戎律以輸誠望宸居而積戀前件¶
<pb:KR4h0022_WYG_640-9a>¶
鞍馬等非追風照地之駿麗無切玉穿札之堅强用媿¶
含香名慙承露輙備祝堯之禮願申朝禹之心干冐宸¶
嚴無任戰越¶
　　　二¶
右伏以四海無外三冬正中伏以陛下大明燭幽鴻化¶
御極居𤣥堂而布政登觀臺以視朔受萬國之慶擁百¶
神之休臣守在邉陲職司戎旅朝天之路由限於山川¶
向日之心増勤於草木前件物等皆生其地竝考於工¶
<pb:KR4h0022_WYG_640-9b>¶
願奉如山之夀敢修任土之貢干冐陳獻伏増戰越¶
　　　又進鞍馬器械等狀¶
右伏以迎日良辰書雲令節始生一陽之數首出三統¶
之正華裔交歡天人同慶臣某名班将帥守在封疆阻¶
羅拜於彤墀空注誠於紫闕(一作/闥)前件鞍馬器械等雖¶
無犀利稍似馴艮恭陳逺路之心願備廣庭之實干冐¶
宸扆伏増戰越謹遣某官隨狀奉進¶
　　　又進銀器唾盂等狀¶
<pb:KR4h0022_WYG_640-10a>¶
右件銀物等非有可觀甚無所直以其方圓不礙斟挹¶
酒漿潔白自持宜承咳唾敢因長日願獻上天干冐宸¶
嚴無任戰越¶
　　　為滎陽公進賀冬銀等(二字集作/銀乳白身)狀¶
　　　　　　　　　　　　　　　李商隱¶
右伏以黄鍾應候白琯舒和近訪晉儀禮同元日遐觀¶
魯史事重朔朝伏惟皇帝陛下與天同休如日之盛将¶
融漢道兼舉周正臣方駕亷車闕稱夀酒心懸土炭空¶
<pb:KR4h0022_WYG_640-10b>¶
循(集作/思)太史之書身逺江湖徒積子牟之戀苟無納贐¶
曷慶履長前件銀等禀和於天地之鑪擢粹於神仙之¶
府豈為方賄且自地征對三品之金庶陪白璧撰(集作/厠)¶
一丸之藥請映𤣥霜私白身等雖長在遐鄉而生知望¶
闕比從訓示堪備指呼冀因物以達誠竊先時而効祝¶
七百年之卜願過成周八千歲為春敢徴䝉叟干冐陳¶
進兢越無任¶
　　　進打獵口味狀　　　　　　于　邵¶
<pb:KR4h0022_WYG_640-11a>¶
右伏以平野未春寒山餘雪陛下俯令畋獵遥借寵靈¶
豐狐難脫於重寰狡兎莫遺於三窟觀同将帥藝角偏¶
禆况節號嘉平時兼蜡祭承威禀命恩已貸於戎臣登¶
爼充庖味宜先於君上雖八珍豐衍六禽填盛輙傾誠¶
於金鼎庶慕義於野芹前件品味謹隨狀進¶
　¶
　¶
　¶
<pb:KR4h0022_WYG_640-11b>¶
　¶
　¶
　¶
　¶
　¶
　¶
　¶
　文苑英華巻六百四十¶
