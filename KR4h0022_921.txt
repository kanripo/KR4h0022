# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:10.819823
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷九百二十二
<pb:KR4h0022_WYG_921-1a>¶
欽定四庫全書¶
　文苑英華巻九百二十二　宋　李昉等　編¶
　職官三十(刺史/四)¶
　　贈涇州刺史牛意碑一首¶
　　贈隴州刺史王行果碑一首¶
　　贈邠州刺史韋鈞碑　夀州刺史郭敬之碑一首¶
　　　贈涇州刺史牛公神道碑　　張九齡¶
夫志道莫先於無欲福善莫大於有後始而晦跡終不¶
<pb:KR4h0022_WYG_921-1b>¶
近名非道徳之合歟生我勞臣立而(集作/于)逺績非善慶¶
所致歟所謂伊人其在牛公者矣公諱意字某其先子¶
姓實始殷後有牛父者則宋之大夫𦙍裔蕃衍人物更¶
盛邯為護𦍑校尉崇為隴西主簿遂家隴上是稱冠族¶
其後因官安定爰處鶉觚今為郡人亦既重代矣公之¶
族祖有奇章公者隋室宗臣風流篤厚典章損益百代¶
可知天下稱之地靈斯在大父通秉志髙尚守道不攜¶
當時交辟辭疾不起父㑹弱齡早代有才無祿公夙遘¶
<pb:KR4h0022_WYG_921-2a>¶
閔㐫終鮮兄弟性具純至孝思罔極㓜以孑立志不違¶
邪與道為徒求仁自我不屑軒冕考槃邱園雖云屢空¶
晏如也六郡自古五方雜錯負力怙利上氣好武人庶¶
相放風俗不純及公冲和其返真樸外以義行格物内¶
以黙識頤神不飾智以驚愚不棄同而即異有恒其徳¶
無斁于(集作/於)人隣落為之變風狼戾以之率化公既浮¶
雲不義介石惟一或勸之仕但笑而不言飛鴻冥冥胡¶
可量也開元六年隨子西征以就色養春秋髙矣道茂¶
<pb:KR4h0022_WYG_921-2b>¶
年衰魂氣其歸賢徳共盡越五月寝疾終於伏𦍑之官¶
舎時年七十有六冬十一月歸塟于北原夫人同郡王¶
氏不享偕老先是即代母儀婦徳宋子齊姜自歸于我¶
宜而(集/爾)作家室不有配徳曷生此子有子仙客為國之¶
良用商君耕戰之圖修充國屯田之具出言可復所計¶
而然邊捍長城主恩前席且以子貴之義有加父存之¶
禮𤣥澤下逮素風激揚隂徳所流大福斯至十八年有¶
詔贈涇州長史二十二年冬且有後命贈使持節涇州¶
<pb:KR4h0022_WYG_921-3a>¶
諸軍事涇州刺史夫人追封太原郡夫人於戲存有累¶
仁沒有餘烈福自昭於互體道非冀於異時及其影嚮¶
同符寵光如答雖松楸已拱而章綬(集作/緩)載華死有可¶
作無異㑹稽之節生茍為恥安用鴈門之肉貴與不貴¶
可不然乎嗣子銀青光祿大夫太僕卿判凉州持節河¶
西節度兼隴西郡牧都使支度營田使隴右採訪處置¶
使攝御史大夫隴西縣開國子仙客叩心追逺昊(集作/號)¶
天莫逮以為先美蓋闕後嗣有愧且澤漏幽壤得不銘¶
<pb:KR4h0022_WYG_921-3b>¶
思名典本州豈徒錫羡而己銘曰¶
隴上多豪山西好武使君貞獨㓜不斯取惟道為徒與¶
代為矩善有餘慶風亦變古不學而知不行而至跡有¶
相混名有自異出入百年終始一意福流于後神明其¶
亊行止於身用存互體厥子嘉績中朝縟禮邙廻壠隧¶
門重旌棨逸人之墓今同郡邸¶
　　　長安縣尉贈隴州刺史王府君神道碑¶
　　　　　　　　　　　　　　　李　邕¶
<pb:KR4h0022_WYG_921-4a>¶
邕聞才不必用度(疑作/慶)有必鍾盡滯或牽於時首正終¶
㑹於古故志氣也不謀於食而謀於道生祿也不在其¶
身即在其子始終備致後起追褒謀翼孔彰前循邁種¶
互體相發他日同時哀榮大来幽明通感長河一曲所¶
以端其濬源髙山四成所以極其層阜粤未可測已府¶
君諱行果字某大原晉陽人也其先柢于嚳稷幹于季¶
文枝于翦離條于吉駿代闗絶(疑/)史朝弗曠官自古及¶
今令名不去六代祖叡後魏尚書令封中山王贈太宰¶
<pb:KR4h0022_WYG_921-4b>¶
諡曰宣五代祖襲吏部尚書嗣中山王諡曰惠髙祖忻¶
散騎常侍北肆州刺史諡曰穆曽祖子景徐州别駕北¶
豫州司馬祖元季府君屬隋政分崩賢人伏匿&KR0654;言避¶
地執心葆光廹以族弟本州逺慮物義辟大中正開府¶
儀同三司考有方府君皇朝岷州刺史皆寵義從禮尊¶
仁依信増業以行道兼濟以守官府君間氣茂靈上徳¶
純粹風度簡曠神清秀按衣冠禮樂超等出徒博達聰¶
明舉衆敵國無成足乎多藝不器非其一名讀聖人之¶
<pb:KR4h0022_WYG_921-5a>¶
書閱上將之畧每及忠公大節孝友至情太息戸庭垂¶
涕枕席憮然有開物致君之意立徳顯親之心皇士目¶
之通才許之好人(一作/仁)從田蘇之遊求已慕藺生之義¶
至於手畫耳聽口誦目數覆碑背局答難詩賦公每屑¶
焉人所服者弱冠以方聞授潤州司兵參軍事自頃上¶
官養求同家侵欲或專咨儉嗇或懐其安荒一覯禮容¶
載敷先訓不俟憲矩若對神明信所謂正剌邪徳形物¶
至於此也未㡬宅岷州府君憂七日絶漿三年廬墓泣¶
<pb:KR4h0022_WYG_921-5b>¶
變青柏祥臻素鳥野老明徵邦牧表異府君泣面而視¶
瀝肝而言曰所不死者恐貽慈母痛悼豈願居卑外買¶
聲名叩頭止之外除宋州司戸參軍日者甫(疑/)無水虎¶
(唐/諱)土為㐫年奸吏舞文詭隨畢賦詩誅求公聚作為賙¶
恤者習為常焉府君位其農郊什其居室正之以法糾¶
之以詞勿言寛征足革舊染議者以為平宰社肉武習¶
宫人一葉知秋百為有典矣總章嵗駒麗負海欺天國¶
家汎舟討罰御急宣之明命濟懸軍之見粮董其轉輸¶
<pb:KR4h0022_WYG_921-6a>¶
舉于幹職是役也繄公遷長安尉無何丁太夫人艱禮¶
異於經毁甚於昔且二尊孝等偏罰事殊往顧慈親今¶
極真性臨穴號呌仰天殞絶嗚呼孝歟春秋三十有七¶
夫經徳而夭代人所悲執䘮而滅錫類所痛有一於此¶
則可以束名教感人倫况兼而極乎夫人中山甄氏父¶
雍州豐崇府左别將黄陂縣開國男食邑三百戸行府¶
君之息女嬪有令言母有彛則從夫徳貴訓子業崇力¶
遷於山祔同於穴粤以景龍三年嵗次已酉十一月庚¶
<pb:KR4h0022_WYG_921-6b>¶
寅朔十三日壬寅合塟于洛陽清風鄉之原禮也長子¶
晙慷慨英達激揚忠孝誦習文史昭宣幹(一作/韜)畧元宰¶
經國上將眎師申通明之偉才竭寅亮之誠節其志如¶
石其心如丹五間三連少籍多得空始(一作/細疑)無所逞其¶
計合散無所用其鋒李牧十年武侯七縱盡兵聲(一作/勢)¶
於河外揚主威於海濱三士列其多備九原備其光寵¶
開元十一年九月八日制曰存樹其名沒而不朽緬惟¶
褒飾𢎞是典章兵部尚書同中書門下三品上柱國行¶
<pb:KR4h0022_WYG_921-7a>¶
果粹靈誕和敏徳成器髙節夙著盛名有歸雅志未伸¶
促齡永謝象賢之美不展於亨衢而積善之徴克崇於¶
後嗣嵗紀方邈徽猷自逺宜申寵贈使持節隴州諸軍¶
事隴州刺史勲如故次子曔故邠州永夀宰神和體正¶
經明行&KR0113;有角無齒惟天之道與才不夀匪身之辜兄¶
也孔懐緬然増感願述光徳克贊豐碑髙燥有以壯孝¶
心樵蘇有以敬賢墓其詞曰徳不孤慶有績迹時晦賢¶
必復名實才尊匪祿博技藝窮簡竹耳蹔聞心以蓄手¶
<pb:KR4h0022_WYG_921-7b>¶
未止目猶逐碑可背弈能覆坐嘯委行道朂孝深至滅¶
太蹙奬教義揚雅俗位嘗卑齡雖促推仁信致戬榖鍾¶
令子發華族振武旅廣文囿經廟堂掃邊服昭皇考贈¶
丹轂臣義著子道足哀且榮幽既燭考罔己性相屬碑¶
乃建神所福¶
　　　贈邠州刺史韋公神道碑　　韓　休¶
夫賢者所以稱至業也居賢而徳故有尊位者所以叙¶
才用也有才而位不必貴緬覿志則代有其人焉公諱¶
<pb:KR4h0022_WYG_921-8a>¶
鈞字季和京兆杜陵人也昔大彭授征伐之任揔齊羣¶
后立為商伯扶陽擅儒雅之道儀刑列辟起為漢相由¶
是邁種厥徳光昭盛門軒裳奕葉以濟美靈庭肸蠁而¶
相屬故夫重暉洪業啟彼𤣥緒淳徳介祉歸諸後昆者¶
焉曽祖澄皇朝國子祭酒儒門肇業國庠貽訓祖慶植¶
皇朝舒密二州刺史政成師長化洽黎元父璠皇朝駕¶
部員外郎譽重國楨道髙人望光膺三署之拜克彰九¶
徳之美公淳輝秉靈鴻芬錫祉含英秀發揚光炯曜其¶
<pb:KR4h0022_WYG_921-8b>¶
少也則珪璜自然克有成器其長也則禮樂攸在光其¶
大名式是古訓洽于前烈懐利器而待割含虚明而獨¶
照學無不綜窺先王之書府言必有則得夫子之文章¶
挹其道則虚往而實歸論其徳則敬容而貴允所謂樂¶
只君子邦家之暉者也解褐以常調授綿州魏城丞矯¶
層翰凌絶壑立兹政聲𢎞彼邦教以尤異擢授雍州長¶
安尉未㡬遷雍州司士參軍超于輦劇佐此神京既位¶
以才遷亦髙由政舉無何轉洛州陸渾令京臯底績河¶
<pb:KR4h0022_WYG_921-9a>¶
縣為榮銅墨載美絃歌用譽以親累出為晏州嵯峨縣¶
丞尋改授雅州司功參軍遷雍州三原縣令又改授邠¶
州三水令又改岐州扶風令窮通在命喜愠在我當運¶
而寵辱不驚養空而逝止恒適用能因事立訓自公滅¶
私雖得䘮繫乎其時亦風軌存乎所蒞者矣嗚呼物不¶
可終否道不可以遂䘮夷然順之艱以禎之俾夫人亨¶
則自天而祐之矣景龍二年聖人發明制褒有功授太¶
子司議郎内供奉尋正除乃遷尚輦奉御恭承嘉恵肅¶
<pb:KR4h0022_WYG_921-9b>¶
奉彛則膺美選於禮門拜殊榮於御府又以親累授果¶
州司馬尋改授漢州司馬公道直而正徳貞而修雖行¶
必恒存而運無常泰善不違已固無負於神明累則因¶
人亟又従於貶降且人有厚於徳而薄於命行其道而¶
屈其身者歟栖遲下列竟以卒嵗以開元十一年十二¶
月十九日遘疾終於漢州之官舎春秋六十有四惟公¶
含𢎞光大洵秀冲雅澹然而靜漻乎以清神崖自髙海¶
量孰測韞隨和以増美將&KR0581;蘭而共芬而天爵斯茂朝¶
<pb:KR4h0022_WYG_921-10a>¶
宗莫及盛名空(一作/斯)在昌運不留可為長歎息者也以¶
開元十二年七月二十五日遷窆於萬年縣洪固鄉陪¶
先塋禮也公之第四女蘭畹生秀金閨植徳以良家之¶
選參帝子之榮克彰慶善之餘允協徽章之命開元二¶
年正月四日乃下制贈公邠州刺史贈先夫人薛氏晉¶
國夫人制曰代榮簪組才稱楨幹方居參佐淹謝中年¶
朝選良家既聞餘慶義崇恩禮爰在飾終且分符節之¶
榮無沗笳簫之夢可贈使持節邠州刺史并贈夫人為¶
<pb:KR4h0022_WYG_921-10b>¶
晉國夫人非夫𢎞風勵俗明察在人豈能褒崇光兹訓¶
翼者也君子曰管氏之世祀不亦宜乎其斯之謂歟有¶
子尚舎直長悗然等晉之明用幹蠱而克永惟孝思訓¶
我淳則爰播美於穹壤用圖芳於篆刻乃為銘曰¶
緬彼大彭兮佐於有商自我楚傳兮慶流扶陽逮兹後¶
昆兮奕世以昌誕此明徳兮與時而光良玉不斵兮幽¶
蘭自芳為邦之彦兮為人之綱明徳之修兮而命之不¶
臧既道崇而位薄亦身沒而名揚嗚呼積其善也聞季¶
<pb:KR4h0022_WYG_921-11a>¶
女之寵章崇其構也稱鄭公之不亡勒貞石旌髙堂徳¶
音昭昭以孔彰俾夫墮淚之美者豈獨峴山之陽¶
　　　夀州刺史郭公神道碑　　　苖晉卿¶
公諱敬之字敬之昔王季之列乎周虢叔之𦙍或謂郭¶
建國命氏百代可知則有燕昭築臺尊賢師隗漢祖分¶
邑行賞封亭曽祖廣意光禄大夫生益儒為馮翊之表¶
也鷄犬之聲相聞公先祖後徙宅於華山之下今為華¶
州鄭縣人也烈祖履球金州司倉大父昶凉州司法并¶
<pb:KR4h0022_WYG_921-11b>¶
丕緒齊美不殞其名端操履正有恒其徳故鄉黨交友¶
以為法度嘗語人曰吾居閒而不悶其寂望榮而不貴¶
其厚有道則仕豈牽乎禄則居之所以從好利貞亦其¶
自然所以不至大官大邑也各尚其志夫復何言皇考¶
通美厚主簿器大孤特識兼精照明究羣書英聲誇邁¶
於逺近矣初履畿甸縉紳歸髙將昇臺閣雲霄自逺惜¶
乎才仰餘地命嗟促齡公受天正性承家髙範(一作/轍)致¶
用成於私室可試進於公門望刑而高深莫窺聽言而¶
<pb:KR4h0022_WYG_921-12a>¶
是非不惑所蒞造適不可得其詳也凡歴州椽至别駕¶
者三轉府寮遷郎將者五兼國練監牧使各一除吉渭¶
綏夀刺史共四州累勲上柱國進階中大夫其牧守之¶
理皆政聞一方化行千里變俗思義(一作/施恩)酌物(一作/斟酌)從¶
宜而節費尚儉用簡鎮靜清可率下寛能安衆舉事皆¶
當察情必盡所謂愷悌君子民之父母何異乎仁風甘¶
雨被於萬物也故天子璽書慰勉以彰分憂休蹟之聞¶
焉未盡百禄可延三夀享年七十八以天寳三年正月¶
<pb:KR4h0022_WYG_921-12b>¶
十日遘疾終于京師常樂里之私第聞者永懐咨嗟垂¶
涕夫人平原郡君河内向氏配&KR0530;生才夫賢子令徳髙¶
佐美慈加訓深嗚呼哀哉慶可延而靈不祐先窮泉而¶
别華堂天寳十三載四月二十日合祔於京兆少陵原¶
禮也頃羯虜犯順王師討逆公之子子儀任揔元戎誓¶
清大盗常山擒敵之後靈武翊聖之初成我六軍前驅¶
效死於是掃秦里之㓂復開奉天繫陜郊之俘更収洛¶
邑加以蒲坂之下淇水之上摧暴廓地二城無虞况師¶
<pb:KR4h0022_WYG_921-13a>¶
不遷延功皆戰伐豈敢言病必先啓行此由許國捐軀¶
輸忠奮勇或謂公曰書勲疇賞莫與為二公曰我國家¶
將去否復必反正仗聖威而誰敢不雄奉睿謀而舉無¶
遺䇿非為已力所謂天功帝曰朕嘉爾竭誠稟命平㐫¶
除惡遂自御史大夫拜兵部尚書同中書門下平章事¶
俄而改司空換僕射又除司徒兼中書令列爵代國實¶
賦千户盖武定聲偉若兹巍巍者也他日又追贈公亡¶
祖兵部尚書亡考太保亡妣魏國夫人弟姪子孫亦皆¶
<pb:KR4h0022_WYG_921-13b>¶
進禄位紆金紫此又殊常之恩也太保公禮畢封樹悲¶
深嵗月今慶延身後仰雨露而無涯德發生前比金石¶
而不朽永言淑徳實在昭宣無窮之聞光乎刊刻銘曰¶
北州望崇左輔源同代無達(疑/)徳慶延我公仁能濟衆¶
信必由衷邑(疑/)裏支持凛凜清風知周才美君子不器¶
掾州佐藩戎秩軍使砥開直道筆遣流事騏驥長途可¶
遣百轡四郡循良政一人康道之軌度終然允臧於惟¶
聖善輔以義方何怙何恃痛極悲長少陵原上盡為幽¶
<pb:KR4h0022_WYG_921-14a>¶
宅何代邱隴誰家松柏司徒所天太保追䇿哀榮超冠¶
千秋聖澤行由已全名自人傳勒茲銘記表于墓田繼¶
代者來知先德行路者過想遺賢紀實昭懿俾奮億年¶
　¶
　¶
　¶
　¶
　¶
<pb:KR4h0022_WYG_921-14b>¶
　¶
　¶
　¶
　¶
　¶
　¶
　¶
　文苑英華巻九百二十二¶
