# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:54.237099
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷五百五十二
<pb:KR4h0022_WYG_551-1a>¶
欽定四庫全書¶
　文苑英華卷五百五十二　宋　李昉等　編¶
　雙闗門下十二道¶
　　司倉㧞薤父老送錢判一道¶
　　父友操杖諸母潄裳判一道¶
　　春日餧獸夏日迎猫判一道¶
　　貲次如苴卜得乾坤判一道¶
　　社中木鳩朔望秩酒判一道¶
<pb:KR4h0022_WYG_551-1b>¶
　　坐大夫簀䘮姊不除判一道¶
　　損名馬式直講考經判一道¶
　　男加布首縣宰倉漏判一道¶
　　私取行馬鸚爵享禰判一道¶
　　函人所掌張侯下綱判一道¶
　　結交四騎獲豹不賞判一道¶
　　被髮禱斗學盤盂書判一道¶
　　　司倉㧞薤判¶
<pb:KR4h0022_WYG_551-2a>¶
滑州刺史初臨人掃第以待司倉乃㧞家薤一本水一¶
器置於第中刺史入第見之以其饋餉遂與下考司倉¶
不伏¶
　　　父老送錢判¶
又越州都督更滿將還父老以錢物追送都督各取大¶
錢一枚亷使訪知科其贓罪刑部例以為不當¶
　　　對　　　　　　　　　　　王友方¶
負海名區攸稱越府濵河大郡爰指滑臺旁連射的之¶
<pb:KR4h0022_WYG_551-2b>¶
巖俯帶纚舟之浦户千人萬實俟亷能露冕褰帷是資¶
寛恵司倉之置水㧞薤方取喻於龎參父老之賫物送¶
錢乃報恩於劉寵漢陽服其髙義耶溪書以清風取之¶
者不以為貪置之者無聞於詭詭不累物難以損名貪¶
不汝求詎得而罪饋餉之理與此全乖亷察之行殆將¶
謬舉頼秋官審慎𢎞茲閱實類皆無罪竊謂合冝¶
　　　父友操杖判¶
得甲造父友操杖從之友將為謀已命子毆之¶
<pb:KR4h0022_WYG_551-3a>¶
　　　諸母潄裳判¶
又乙脱犢鼻裩命諸母潄之庶弟告違禮¶
　　　對¶
凡適於尊必聞操杖欲敬諸母豈可潄裳見父之執雖¶
退讓而明禮逢彼之怒遂嫌疑而未防且挂竿之資誠¶
為穢服几杖之類克謀長者將害已而令毆此已負人¶
取諸衣而見滌亦彰無禮子承父命或廹嚴顔季論昆¶
非攸乖禦侮大未離於飛鳥兩難漏於吞鯨¶
<pb:KR4h0022_WYG_551-3b>¶
　　　春日餧獸判¶
習齒以春日餧獸¶
　　　夏日迎猫判¶
姜肱以夏日迎猫¶
　　　對　　　　　　　　　　　髙　昇¶
至人御時大禮爰設資貪(疑作/含)育以為徳立隄防以垂¶
範三千之儀畢備九歌之序載揚承規理人開物成化¶
習齒以青陽肇發落韶夏之風景姜肱以朱明始臨欣¶
<pb:KR4h0022_WYG_551-4a>¶
畏日之卉木俱尊凾丈之業共仰摳衣之軌爰茲餧獸¶
未叶於順時復此迎猫有虧於通典事不師古如何兩¶
昧學而不脩此焉雙缺適吳蜀以俱廢比臧榖以同年¶
雖聖主寛刑唯留一靣而愚人懵學自挂三章咎也已¶
招法將焉設請從泣辜之筆以懲紊禮之至¶
　　　貲次如苴判¶
甲貲次如苴乙强力為甲持錢舉半以遺侯家甲告乙¶
盗用錢乙云望依權力人不敢負¶
<pb:KR4h0022_WYG_551-4b>¶
　　　卜得坤乾判¶
又丙之宋卜得坤乾丁告違禁丙不伏¶
　　　對¶
貲貨山積行役如流四人别其工商六位占其來徃惟¶
甲與丙食利遇時等朱公之在陶慕梁生之適越豐其¶
家産列次於苴觀彼國風將之乎宋小人窺利冀獲浮¶
雲之財君子于行希就隕星之郡既假人而出舉實跂¶
予而望之乙寡貞亷欲附其末丙虧典禮誠不足徴異¶
<pb:KR4h0022_WYG_551-5a>¶
管仲之處南陽同孔某之去東魯所持雖則减半將存¶
故未全賖縦見遺於侯家實無追於殷道徒資權要空¶
遇坤乾據法律而未通在禮經而無禁甲稱盗用頗涉¶
盜由丁告差違豈為差謬文飾其過猶掩耳而盗鐘詰¶
問其源殊疾行而惡迹乙則有罪丙乃無辜彼按三章¶
用肅嚴霜之典此詳五聽湏寛纇玉之條狀亦(疑/)既造¶
殊途割斷豈宜同罪¶
　　　社中木鳩判¶
<pb:KR4h0022_WYG_551-5b>¶
甲旅食於人飲三爵行見社中木鳩鬬嚴駕而去因告¶
主人謀殺¶
　　　朔望秩酒判¶
又丙朝朔由供秩酒不如法¶
　　　對　　　　　　　　　　　李　歆¶
甲常(疑作寄字韓信/傳常寄食於人)食同韓信之未遇丙朝朔拘孔光¶
之暮年王者優賢仍存几杖之禮主人愛客遂陳觴酌¶
之儀三爵初行未應醉止上樽有闕罪即司存既而鳩¶
<pb:KR4h0022_WYG_551-6a>¶
鬬社中華佗於焉辭去醴酒不設穆生所以言歸非養¶
老之恩有虧乃起訟之徴斯驗害人無兆本非謀殺之¶
條供秩乖儀湏遵闕養之律罪歸酒正請送士師誣告¶
主人應科反坐¶
　　　坐大夫簀判¶
諌議大夫廖貞坐黜疾用大夫簀¶
　　　䘮姊不除服判¶
又俞仲䘮姊不除服¶
<pb:KR4h0022_WYG_551-6b>¶
　　　對　　　　　　　　　　　張懐道¶
位列千官藻火陳輕重之制禮明五服麻絰分䘮紀之¶
儀茍失其中章程是紊廖貞門承累葉坐登朝散之榮¶
俞仲痛切連枝行招墨綬之問潘仁之遭譴累將復位¶
而無階子路之寡兄弟欲除䘮而未忍與其易而寜戚¶
靡越周公之經當其疾而不遑猶卧大夫之簀下烏臺¶
而遽紏如申避馬之威舉丹筆以緩刑似得求羊之術¶
與奪合理法有固於隄防刑罰失中人無措其手足縱¶
<pb:KR4h0022_WYG_551-7a>¶
其牀簀不易見譏竹帛之書服制將逾豈累絃歌之化¶
言規小過欲寘深文令長臨人未庶幾於蠶蠏鷹鸇逐¶
雀亦何問於狐狸聽子興之言(闕/)　　　　罪不假於¶
科繩事終期於改正仲之無罪小鮮之責太深貞亦何¶
辜大理之折斯當¶
　　　損名馬式判¶
損名馬式¶
　　　直講考經判¶
<pb:KR4h0022_WYG_551-7b>¶
又直講請考専經¶
　　　對¶
六藝式崇執馭為重九流分派經明可尚執鞭投䇿先¶
古所宗聞道尊儒禮訓攸著凝想彼乙思所出群瞻言¶
于丁學優而仕規玉臺之妙式逺求名馬崇金籯之奥¶
義載想蹲龍故得權竒之形事光於鎔鑄切磋之道譽¶
闡於膠庠紫燕雲飛影弄珂前之雪青衿日就來呈席¶
上之珍既而欲騁長途遂得榮參直講且甲之無故或¶
<pb:KR4h0022_WYG_551-8a>¶
至損傷丁以有功理宜褒進免科已從寛宥合賞湏即¶
告知職司既在専經何得更邀他伎判放之筆詎曉通¶
途告濫之詞未為髙見¶
　　　男加布首判¶
得王甲散官八品有男將加布其首筮於堂¶
　　　縣宰倉漏判¶
又尹乙掌縣倉漏三所斷徴銅自解職仰正斷¶
　　　對　　　　　　　　　　　魯唐客¶
<pb:KR4h0022_WYG_551-8b>¶
王甲迹厠九流榮參散冗尹乙聲髙百里任摠絃歌玉¶
樹光庭早襲夣熊之慶銅章列位未洽烹鮮之術禮經¶
攸設存乎冠昏人天所頼在於倉儲緇布有序三加之¶
義式陳禮節其興千箱之積斯在過庭之訓教子未虧¶
於義方作宰之規為政殊乖於慎宻矧茲卜筮廼撰良¶
辰惟彼盖藏旋聞弊漏於堂則有虧明禮堕職則湏按¶
常刑稽以三千詳諸五聽阼醮陳其升降深謂合冝龜¶
玉毁於櫝中誰執其咎在禮無失於法有違存以威儀¶
<pb:KR4h0022_WYG_551-9a>¶
同仲尼之好禮輙求解職異淵(唐/諱)明之去官加布未爽¶
於前聞罰銅請依於州斷¶
　　　私取行馬判¶
得暨師私取行馬以㸑為主司所擒獲¶
　　　鸚爵享禰判¶
又乙弗鸚鵡爵不更享禰以翰音或告禮薄並仰處分¶
　　　對　　　　　　　　　　　邾象錢¶
行馬申儀事章恒典翰音致享理煥經書為法藉於隄¶
<pb:KR4h0022_WYG_551-9b>¶
防設禮光於昭穆暨將入㸑有異鳳琴之鳴乙制不更¶
遂舉鸚杯之禮但關梁禁遏本防内外之姦黍稷粢盛¶
彌益室家之道私取既無陳請已犯嚴科薄禮即欲告¶
言恐傷孟浪主司擒獲誠曰奉公乙弗所違理宜窮詰¶
且法不違貴必行之命攸申禮不下庶輕重之端宜審¶
竊尋名姓莫辨髙卑請更參詳然後科結庶使兩曹義¶
獄罷雙璧之堅疑比寺平刑絶百金之奸利¶
　　　函人所掌判¶
<pb:KR4h0022_WYG_551-10a>¶
函人所掌不利欲告鎔範非工¶
　　　張侯下綱判¶
又丙張侯下綱不及地式¶
　　　對　　　　　　　　　　　楊　頥¶
建侯行師豫順以動弦木羽蒿睽威以作數我軍實昭¶
彼文章犀兕允著其夀年熊虎(唐/諱)方異其班飾則考工¶
有職梓人不替五等差數三屬分明實戎律之所先誠¶
保大之攸急聿冝精其鎔範最彼弛張對夫子之和容¶
<pb:KR4h0022_WYG_551-10b>¶
拒養由之徹箭且賔人實貫昧我通規函人之仁愆乎¶
所掌是以綱不及地將和容之未足而或告非工處常¶
刑而誰捨聖澤遐凑皇明幽燭射以觀士武以備文中¶
罕主皮賔有書於揖譲作而不利人無取於能函昔(疑/作)¶
(晉/)陽之美既虧矍相之儀何覩請徴非道方寘嚴刑¶
　　　結交四騎判¶
南郡𤣥栖好黄老通徳結交四騎所由以為非宜¶
　　　獲豹不賞判¶
<pb:KR4h0022_WYG_551-11a>¶
又捕鳥鼠獲𤣥豹訴不酬賞¶
　　　對¶
乗軺持斧漢家有直指之使鳥獸草木舜典標山澤之¶
官考行議能以先清舉選徒校獵自符月令抱甕矯俗¶
已見(一作/是)褒升徒搏異物不聞加賞假漢廷之跡猶或¶
心勞越周家之雄乃聞手格州科妄罪湏正本條使稱¶
違式未詳其事¶
　　　被髮禱斗判¶
<pb:KR4h0022_WYG_551-11b>¶
甲被髮禱于北斗乙告其詛云侯家恐盗¶
　　　學盤盂書判¶
又丁學盤盂書庚相為引重後遂舉行其罪或止之甲¶
云以此報徳¶
　　　對¶
律防姦慝書垂勸誡有犯無赦徳懋必彰載以王條藏¶
之金匱使邪妄知禁忠義有憑至如北斗星象東臺秘¶
績匪遇(疑/)庶之所規祈實詞儒之所探練甲被髮以滛¶
<pb:KR4h0022_WYG_551-12a>¶
禱丁伏膺以獵精乙擿詛以明辜庚引重以旌譽詰理¶
則事(一作/志)窮討賊原心則情在崇儒證漢代之浮訛荐¶
彰其蠧習殷時之典訓載穆其方且祝詛星厯刑莫重¶
焉銘頌盤盂道亦斯在息夫妄惑其術昔時已滅其身¶
李尤刋緝其詞後世亦髙其㫖曲而不離請標舋於詳¶
刑婉而且徵(疑作/㣲)聞舉罪以酬徳乙之所訴請寘金科¶
或人止之恐昧前典¶
　¶
<pb:KR4h0022_WYG_551-12b>¶
　¶
　¶
　¶
　¶
　¶
　¶
　¶
　文苑英華卷五百五十二¶
