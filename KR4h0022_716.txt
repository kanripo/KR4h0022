# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:00.981557
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷七百十六
<pb:KR4h0022_WYG_716-1a>¶
欽定四庫全書¶
　文苑英華巻七百十六　　宋　李昉等　編¶
　詩序二¶
　　雲母泉詩序一首¶
　　登頭陁寺東樓詩序一首¶
　　泛沔州城南郎官湖詩序一首¶
　　顧著作宣平里賦詩序一首¶
　　晩春崔中丞林亭㑹集詩序一首¶
<pb:KR4h0022_WYG_716-1b>¶
　　賀蘇常二孫使君隣郡詩序一首¶
　　周公瑾墓下詩序一首¶
　　游雲門寺詩序一首¶
　　鄂州何大夫創製夏亭詩序一首¶
　　甘子堂各賦一物詩序一首¶
　　韋賔客宅宴集詩序一首¶
　　秦徴君校書與劉隨州唱和詩序一首¶
　　蕭侍御喜陸太祝自信州移居洪州玉芝觀詩序¶
<pb:KR4h0022_WYG_716-2a>¶
　　　一首¶
　　崔衛二公同任渭南縣尉日宿天長寺唱和詩序¶
　　　一首¶
　　暮春陪諸公游龍沙熊氏清風亭詩序一首¶
　　吳尊師華原露仙館詩序一首¶
　　　雲母泉詩序　　　　　　　李　華¶
洞庭湖西𤣥石山俗謂之墨山山南有佛寺寺倚松嶺¶
松嶺下有雲母泉泉出石中引流分渠周遍庭宇發源¶
<pb:KR4h0022_WYG_716-2b>¶
如乳湩末派如淳漿烹茶浙蒸灌園潄濯(集作/齒)皆用之¶
大浸不盈大旱不耗自墨山西北至石門東南去東陵¶
廣輪二十里盡生雲母牆階道路燦燦(一作/烟烟)如列星井¶
泉溪澗色皆純白鄉人多夀考無癖痼疥搔之疾華深¶
樂之潁川陳公天寳中與華同為諫官公性與道合忽¶
於權利方挂冠投簮顧華以名山之契乾元初公貶清¶
江丞移武陵丞華貶杭州司功恩復左補闕上元中俱¶
奉詔徴公自清江至武陵道路多虞詔(一作/制)書不至華¶
<pb:KR4h0022_WYG_716-3a>¶
泝江而西次於岳陽江山延望日夕相見(二字一作/相顧屬)思¶
與髙賢共飲雲母之泉躬耕墨山之下敢違朝命以徇¶
私欲秋風寒露洞庭微波一聞猿聲不覺涕下况支離¶
多病年齒(一作/甫)始衰願藥餌(一作/餌藥)扶夀以究無生之學¶
事乖志負火爇予心寄懐此篇亦以書予(一作/公)之志也¶
(次有古詩/兹不具載)　　一作皆唐文粹¶
　　　登頭陁寺東樓詩序¶
侍御韋公延安威清江漢舅氏員外象名髙天下賔主¶
<pb:KR4h0022_WYG_716-3b>¶
相持(疑/)賢乎哉王師雷行北舉幽朔太尉公分麾下之¶
旅付帷幄之賔與前相張洪州夾攻海㓂方收東越夏¶
首地當郵置吉語日聞喜氣填塞於江湖生人鼔舞於¶
王澤頭陁古寺簡棲遺文境勝可以澡濯心靈詞髙可¶
以繼聲金石二大夫㑹臺寺之賢㩦京華之舊十有餘¶
人燦如瓊華輝動江甸渉金地登朱樓吾無住心酒亦¶
隨盡(一作/净)將以斗擻煩襟觀身齊物日照元氣天清太¶
空無有逺近皆如掌内辨衡巫於㸃黛指洞庭於片白¶
<pb:KR4h0022_WYG_716-4a>¶
古今横前江下茂樹方黒春雲一色曰屈平宋玉其文¶
宏而靡則知楚都物象有以佐之舅氏謂華老於文徳¶
忘其𤨏劣使為諸公敘事不敢煩也詞逹而巳矣¶
　　　泛沔州城南郎官湖詩序　　李　白¶
乾元嵗秋八月白遷於夜郎遇故人尚書郎張謂出使¶
夏口沔州牧杜公漢陽宰王公觴于江城之南湖樂天¶
下之再平也方夜永月朗(集作方夜/水月如練)清光可掇張公以¶
殊有勝槩四望超然乃顧白曰此湖古來賢豪游者非¶
<pb:KR4h0022_WYG_716-4b>¶
一而枉踐佳境寂寥無聞夫子可為我標之嘉名以傳¶
不朽白因舉酒酧水號之曰郎官湖亦由鄭圃之有僕¶
射陂也席上文士輔翼岑静以為知音(集作/言)乃命賦詩¶
紀事刻石湖側將與大别山共相磨滅焉¶
　　　顧著作宣平里賦詩序　　　劉太真¶
宣平里環堵之宅嘉木垂隂疎篁孕清友生顧君寓之¶
所也前相國宜城伯夏官卿博陵公陳蓬州藏用上人¶
賢顧君而訪之鄙夫與焉披襟嘯風境邈神王孰炎暑¶
<pb:KR4h0022_WYG_716-5a>¶
焉知市朝吾君則超然如在天壇華頂之上意喬松可¶
得而友也乃賦六言詩以紀㑹既明日屬文之士翕然¶
而和之八音鏗其盈耳環堵爛而溢目舉國傳覧以為¶
盛觀太真獲因首唱不敢遺繼之美¶
　　　晩春崔中丞林亭㑹集詩序　梁　肅¶
徳充則體和道勝則境静(集作/勝)抑常理也前左馮翊崔¶
公意遺富貴跡叶幽曠與浩氣為徒故不導引而夀以¶
善閉為亊故無江湖(集作/海)而閒春池始平芳草如織乃¶
<pb:KR4h0022_WYG_716-5b>¶
啟虛館延羣賢鳴琴濁酒以侑談笑搴英翫華以賞景¶
物脩竹滿座(集作/嶼)以環合紫藤垂旒(集作/地)以縈結地有¶
滄州之趣鳥無城郭之音信上智之髙居人間之方外¶
者也于時衆君子飽公之和惜日不足顧相謂曰夫飬¶
正在我敘位在時今朝庭虛老更之席以待園綺公實¶
舊徳行將論道不暇焉可晦而息乎蓋詩可以興可以¶
羣盍歌詠之以志斯㑹且用祝公以君子萬年受茲介¶
福焉爾¶
<pb:KR4h0022_WYG_716-6a>¶
　　　賀蘇常二孫使君鄰郡詩序¶
古之厚風俗美教化必播於歌詠垂於無窮故風有二¶
南之什傳稱兄弟之政其事尚矣二孫鄰郡詩者前道¶
州刺史李萼賀晉陵吳郡伯仲二守之作也二公脩懿¶
文之烈成變魯之政地無夾河之阻人有同舟(集作/風)之¶
樂抑近古未之有也故道州詩而美之屬而和之者凡¶
三十有七章溢(集作/流)於道路蓋云盛矣初伯氏用雅度¶
碩畫掌柱下史(集作/方書)出擁麾幢四領江郡仲氏以茂學¶
<pb:KR4h0022_WYG_716-6b>¶
逹才由尚書郎貳京兆守上饒興元貞元間偕以治行¶
聞天子器之於是仲百吳苑之寄伯受晉陵之命自庱¶
(丑極切又/恥陵切)亭以東禦兒以北面五湖負大江列城十二¶
縣環地二千里政教(集作/理)同和風雨同節禮讓同俗熈¶
熈然有太平之風每嵗土膏將起場功(集作/滌場)向畢二公¶
各約車輿(集作/以)將命者十數人循行邑里勞之斯耕喻¶
之斯藏民樂其教且飽其和然後用籩豆&KR0678;(集作/醆)斚展¶
友愛於交(集作/郊)壤之次綽綽怡怡有裕有(集作/且)歡二邦¶
<pb:KR4h0022_WYG_716-7a>¶
之人於斯觀徳可謂之榮矣本夫(集作/乎)詩人之志有四¶
焉美其徳美其位美其政美其鄰信可以編諸唐雅昭¶
示後學豈止於塗歌里誦遐邇悦慕而巳肅嘗辱二公¶
之眷謹序篇首庻采詩者得之陳於太師以知其風¶
　　　周公瑾墓下詩序¶
昔趙文子觀九原有歸歟之歎謝靈運適(集作/遊)朱方興¶
墓下之作或懐徳異世或感舊一時而清詞雅義終古¶
不歇十三年春予與友人歐陽仲山旅游於吳里巷之¶
<pb:KR4h0022_WYG_716-7b>¶
間有墳巋然問於人則曰吳將軍周公瑾之墓也予嘗¶
覧前志壮公瑾之業歴于(集作/於)遺墟想公瑾之神息駕¶
而弔徘徊不能去昔漢綱既解當塗方熾利兵南浮江¶
漢失險公瑾嘗用寡制衆挫强為弱燎火一舉樓船灰¶
飛遂乃張吳之臂壮蜀之趾以魏祖之雄武披攘躑躅¶
救死不暇袁彦伯賛是功曰三光三分宇宙蹔隔富哉¶
言乎於是時彌逺而氣(集作/名)益振世逾往而聲不滅有¶
由然矣詩人之作感於物動於中(六字集作/感於物象)發於詠歌¶
<pb:KR4h0022_WYG_716-8a>¶
形於事業事之博者其辭盛志之大者其感深故仲山¶
有過墓之什廓然其慮粲乎其文可以窺磐桓居貞之¶
道梁父閒吟之意凡有和者當繋於斯文(集作/乎)¶
　　　游雲門寺詩序¶
上徳與(集作/以)汗漫為友無江海而閒其次則仁智相從¶
有山水為樂故合志同方賢者有柴桑之隠游道同趣¶
吾徒為雲門之㑹其造適一也先㑹一日沙門釋去諠¶
命我友相與探玉笥上㑹稽然後泝若耶過鳳林而南¶
<pb:KR4h0022_WYG_716-8b>¶
意欲脱人世之覊鞅窮林泉之遐奥於是捨舟清瀾反¶
策閒原遞杳藹而歴嶇&KR0008;入深翠以泛迴環遂至於(集/無)¶
(於/字)雲門觀其羣山叠秀(集作/翠)秦望拔起五峰巉巉列壑¶
沉沉上摩碧落旁湧金界其下則百泉㑹流蓄為澄潭¶
涵虛鏡徹鳴(集作/激)瀬玉潄泠泠之聲與地籟唱和不待¶
笙磬而五音迭作眺聽之(集無/之字)不足則凝思宴息怳焉¶
疑諸天樓觀列在咫尺(集作/歩)庭衢之中别有日月既而¶
動歩真境坐聆法音合漆園一指之論詣净名無住之¶
<pb:KR4h0022_WYG_716-9a>¶
本萬累(集作/慮)如洗百骸坐空視松喬為弱䘮輕世界於¶
棗葉蓋道由境深理自外奨故也昔之逺公紀廬山謝¶
客題石門道流勝賞今古一貫曷可不賦貽雲山羞乃¶
各為詩以志斯㑹同乎道者有隴西李公受髙陽齊霞¶
舉約㑹未至亦請同賦此篇用廣夫游衍之致云¶
　　坐聆(文粹作/静聆)之論(文粹作/之諭)¶
　　　鄂州何大夫創製夏亭詩序　符　載¶
豐城有神劍非司空無以發沉塞楊光彩為天下之重¶
<pb:KR4h0022_WYG_716-9b>¶
寳江夏有善地非亞相無以起雄峙作亭榭為天下之¶
至勝虛極必盈晦極必明開物之務繋於賢者此自然¶
之理也先是郡中寺曰頭陁名與碑並登臨鍾萃大雲¶
氣色下配礫石公政教既備游心佛寺慨此頽落乃沛¶
然而張之聳阿閣矗長檻嚴像設熾臺塔凡所相好皆¶
鼎新也方務剪伐用探勝㑹一時景歟(疑/)值甘心罙入¶
意謂粹絶余將獲之廼縁後殿穿窈窕出乎蒼莽之巔¶
果有實境待我而啟萬古不偶今為知音通塞之際若¶
<pb:KR4h0022_WYG_716-10a>¶
有感也觀乎經營之初也鏟嵽崲堙坎□斬榛楛掘株¶
枿翳薈掃盡天形嶷然山川雲氣一朝噴泄公智動於¶
内形象於外口疏手指煥然成亭侈儉無過因歸於中¶
當於是延賔介洎郡之士君子相與開襟而登之殊解¶
乎(疑/)淩泱漭駕峥嶸壓夏口撑大别開井閈於砌下擁¶
城闉於宇後倚檻凝立在青㝠中連山積水悠悠渺渺¶
長想一去周流物表何如宇宙於此為細繇是言之因¶
知公宏邁可以拔幽陋材智可以陶品彚應用不測與¶
<pb:KR4h0022_WYG_716-10b>¶
造物者為徒乎崇崇夏籍南峴何羊祜之事齊芳永久¶
夫詩者比興而詠志也凡我登覧盛美惰傲無述豈文¶
士之意乎况主人唱首韻鏗金石得不搜思上承獻酬¶
請咸繼大夫之後賦六韻之作耳¶
　　　甘子堂各賦一物詩序¶
甘子堂近取嘉木以名之也戊寅嵗常侍李公陋舊制¶
畫新制茲堂一搆官舍増氣槩巍然也堂中廣數筵環¶
軒有六閣閣有雅琴古籍繪圖篆𨽻砌下有短松弱栁¶
<pb:KR4h0022_WYG_716-11a>¶
蘭荃芳杜名花百品羅植左石自春陽至於沍寒之際¶
未嘗不鋪霞叠雪照爛庭廡新花驟發不留故態佐以¶
壺酒與賔娛之其興宴當髙㑹雖登山臨水不敵也或¶
月滿清夜簾帷沉沉洞開羣扉歛袵端坐此際有以見¶
公萬累去百靈集氣衝寥廓與古為徒豈獨馳心政術¶
區區於鍾陵之氓而巳矣是知此堂也外可以延風景¶
内可以輔性靈改作之思符規中律因請以所覩一物¶
賦三韻極書當時之美使將來君子知李公有深㫖焉¶
<pb:KR4h0022_WYG_716-11b>¶
　　　韋賔客宅宴集詩序　　　　權徳輿(集/無)¶
太子賔客韋兄飄華纓佩金龜為清時大僚有年數矣¶
始以博士奉朝請周厯臺閣出分藩符入作卿長乃領¶
内府又賔東朝拜章乞告優詔得請致仕就第燕閒自¶
頥中外族屬嘗僚貴仕以觴酒祝延發禮脩賀者多矣¶
以兄始登朝行實自禮寺蕃祉吉禄此為推輪於是衆¶
君子學通行脩嘗踐此任者與今之引經㨿古屈職在¶
列者同聲撰日復脩茲㑹乃有夏官小司馬左右曹侍¶
<pb:KR4h0022_WYG_716-12a>¶
臣書殿東觀柱下史南宫郎九旋十(疑/)而鄙夫忝焉入¶
門而右勝槩迎歩聳檻於賔位羅松篁於石徑清冬之¶
時寒翠溢目則熈春聳卉炤灼駘蕩又可知也軒蓋上¶
下壺觴交錯聆主人之言則同惇史聽衆賔之論如在¶
曲臺徜徉乎禮文博約乎法義樂在名教慶茲夀寵中¶
飲霑醉抗音擊節乃相謂曰季倫金谷實有歌詩元亮¶
斜川亦疏爵里况今賀得謝之美賦必類之詞愛景美¶
禄遺簮投轄盛集之若是者有幾安可沒而不書猥微¶
<pb:KR4h0022_WYG_716-12b>¶
菲薄因附官業今裴辛吕三君子皆講學稱職而司勳¶
滿嵗復留再帖郎位猶四命焉前此者柱史之超拜浹¶
日矣鄙夫之忝茲一紀矣二左曹東觀二十年矣(陳君/二十)¶
(年馮君二十年張君十八/年今云二十年間中言也)小司馬向三十年矣而主人¶
逾四十年矣其余折中定議損益於儀法多矣(兵部二/十八年)¶
(主人四十五年/向逾舉全數也)外有平陽長樂三(疑作/二)連帥違(集作/韋)君¶
抑(疑作/栁)君絳郴和三郡守裴君李君前蘇州韋君信州¶
陸君守之介劉君六邑之長姜君合中外厯是者十九¶
<pb:KR4h0022_WYG_716-13a>¶
人因廣斯文且為禮官之籍¶
　　　秦徴君校書與劉隨州唱和詩序¶
　　　　　　　　　　　　　　　前　人(集/無)¶
儒有秦公緒者當天寳理平之母(疑作/世)興麗則鼓盛多¶
(疑/)於當時遭多故道進身退越部山水佐其清機圓冠¶
野服倐然自放宅遐心於事外得佳句於物表不知華¶
纓丹轂之為貴者幾四十年方帥時賢軾閭懸榻昔鄭¶
公通徳有鄉門之號秦君麗句創里亭之名慕風騷者¶
<pb:KR4h0022_WYG_716-13b>¶
多所嚮仰貞元中天下無事大君好文公緒舊游多在¶
顯列伯喈文舉之徒争為薦首而夀陽大夫公之章先¶
聞故有書府典校之拜時動静不滯於一方矣七年春¶
始與予遇於南徐白頭初命色無愠忤知名嵗久故其¶
相得甚歡因謂予曰今業六義以著稱者必當唱酬徃¶
復亦所以極其思慮較其勝敗而文(疑作/义)以時之聞人¶
序而申之悉索笈中得數十編皆文場之重名强敵且¶
見校以故敵故(二字/疑)隨州劉君長卿贈荅之巻惜其長¶
<pb:KR4h0022_WYG_716-14a>¶
往謂予宜敘戯夫彼漢東守嘗自以為五言長(去/聲)城而¶
公緒用偏伍竒師攻堅擊衆雖老益壮未嘗頓鋒詞或¶
約而㫖深類乍近而致逺若珩珮之清越相激類組繡¶
之𤣥黄相發竒采逸響争為前驅至於室家離合之義¶
朋友切磋之道詠言其傷折之以正凡若干首各見于¶
詞云¶
　　　蕭侍御喜陸太祝自信州移居洪州玉芝觀詩¶
　　　　序¶
<pb:KR4h0022_WYG_716-14b>¶
太祝陸君鴻漸以詞藝卓異為當時文人凡所至之邦¶
必千騎郊勞五漿先饋嘗考一畆之宫於上饒時江西¶
上介殿中蕭侍御公瑜權領是邦相得歡甚㑹連帥大¶
司憲李公入覲于王蕭君領㢘察留府太祝亦不逺而¶
至聲同而應隨故也先是嘗舍于道觀因復居之竹齋¶
虚白湖水在下春物萌動時鳥變聲支頥𣪚髪心目相¶
適蕭君悦其所以然也既展賔主之貺又歌詩以將之¶
其詞清越鏗若金璧得詩人之辯麗見君子之交好詩¶
<pb:KR4h0022_WYG_716-15a>¶
既成而太祝有酬和之作復徃之盛粲然可觀客有前¶
法(集作/决)曹掾崔君茂實文場之舊以六義為巳任攘臂¶
拔筆而為和者惟三賢師友風騷迭為强敵志之所之¶
發為英聲其於竒正相生質文相發若笙磬合奏組繪¶
(集作/續)交映君子曰侍御唱之太祝酬之法曹和之是三¶
篇也不可以不紀况合𣪚出處之未始有極耶以鄙人¶
嘗學於是俾冠以序其或繼而和者用先成為次序云¶
　　　崔衛二公(文粹作崔吏/部衛兵部)同任渭南縣尉日宿天¶
<pb:KR4h0022_WYG_716-15b>¶
　　　　長寺上方唱和詩序¶
易之同人曰文明以健中正而應故道同於内而氣相¶
求情發於中而聲成文以觀以羣以比以興清河崔處¶
仁河東衛從周於是有清秋仁詞往復十七韻之作初¶
二賢皆以秀造分校秘府𢎞文之書貞元初同為渭南¶
尉聯曹結綬相親(集作/視)莫逆處仁自府庭旋歸税駕於¶
斯國門勝槩康莊在下馳車徒而走聲利者此為咽喉¶
外煩埃壒中孕閒曠晝懸清光夕湛虚明上方之鐘磬¶
<pb:KR4h0022_WYG_716-16a>¶
深夜之月露眺聽寂寞情靈感發投者報者無非瓊瑶¶
如金絲應(集作/相)和孔翠翔集盡在是矣厥後同為左右¶
補闕從周以夲官入為翰林學士處仁累以尚書郎知¶
制誥既而處仁西垣即真從周復以外郎掌誥洎處仁¶
遷小宗伯而從周即真俄掌貢舉實為之代元和三年¶
秋處仁為吏部侍郎從周為兵部侍郎重九休澣聨鑣¶
道舊永懐曩篇二紀于茲慮屋壁之郗壊詩人之磨㓕¶
不若刻勒片石之為堅且久也惟二賢大雅閎逹人倫¶
<pb:KR4h0022_WYG_716-16b>¶
龜玉更為王陽迭為田蘇便蕃清近烜赫章大其於為¶
霖為礪四方之屬耳目久矣然則志氣之所舒英華之¶
所攄其濫觴於此乎徳輿與二君子同為諫官同掌書¶
命相繼典貢士分曹居中臺其間交代迭處不可具舉¶
敢叨益者之數實悦同心之言追琢既具序夫本末亦¶
二君子之志也¶
　　　暮春陪諸公游龍沙熊氏清風亭詩序¶
　　　　　　　　　　　　　　　前　人¶
<pb:KR4h0022_WYG_716-17a>¶
暮春三月時物具舉先師逹賢或風于舞雩或詠(集作/褉)¶
于蘭亭所以暢情靈滌勞苦使神王道勝㝠夫天倪吾¶
徒束支體於府署以簿書為拳梏有日矣故因休沐之¶
暇考近郊之勝郭北五里有古龍沙龍沙北下有州人¶
秀才熊氏清風亭蓋故容州牧戴㓜公前蒼部郎蕭元¶
植賢熊氏之業之文尚茲境之幽曠合資以構(集作/營)之¶
創名以識之五年矣初入環堵中有琴書披篁躋石忽¶
至茲城(集作/池)鄱章二江分派於趾下匡廬羣峰極目於¶
<pb:KR4h0022_WYG_716-17b>¶
枕上或澄波净緑相與無際或孤煙歸雲明㓕變化耳¶
目所及異乎人寰志士得之為道機詩人得之為佳句¶
而主人生於是習於是其脩身學文固加於人一等矣¶
况其志勵於螢雪之下業成於薪水之餘則甲科令名¶
如在指顧是㑹也有御史府楊君薛君環列崔君校理¶
魏君皆以文發身或再戰再克予與皇甫君不繇是進¶
亦陪其歡虚中曠然取樂名教而主人趨隅拜下敬恭¶
得禮請酌古道徧徴歌詩因曰自十數年間佐是府者¶
<pb:KR4h0022_WYG_716-18a>¶
騰陵杳冥離㑹靡常衆君子用牽乎時未始有極然異¶
日之適非今日之適也至若心同於内跡脗於外交臂¶
瞪視吾喪我於此亭者一生幾何是不可以不紀乃次¶
詩于屋壁各疏爵里以為清風亭故事云¶
　　　吳尊師華原露仙館詩序¶
世人於逆旅弱喪之中而村(疑/)執膠固唯仙師吳君超¶
然懸解於是有華原露仙之作本於道生終於物㝠蓋¶
順一氣之聚𣪚隨百昌以化生為疙為贅為决為潰委¶
<pb:KR4h0022_WYG_716-18b>¶
和歸根泊然大觀至於谷神隠景之道又何可究耶衆¶
君子用徴聲詩師亦繼和是皆遺形逹生之言也或曰¶
若師之道可以坐忘矣惡用言説渉於名迹耶子曰道¶
徳上下經與内外雜篇豈非老莊之言耶終日而盡道¶
師之心也彼方以生死為一貫又何有於名迹哉又曰¶
既言之可矣惡用詩之矣師又泛然而和之斯皆𤣥同¶
而不囿於物者也於是或者退而鄙夫書之以冠於羣¶
篇云¶
<pb:KR4h0022_WYG_716-19a>¶
　¶
　¶
　¶
　¶
　¶
　¶
　¶
　¶
<pb:KR4h0022_WYG_716-19b>¶
　¶
　¶
　¶
　¶
　¶
　¶
　¶
　文苑英華巻七百十六¶
