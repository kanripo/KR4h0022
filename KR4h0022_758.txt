# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:02.967482
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷七百五十八
<pb:KR4h0022_WYG_758-1a>¶
欽定四庫全書¶
　文苑英華巻七百五十八　宋　李昉等　編¶
　雜論上¶
　　與邢邵議生滅論一首　勞生論一首¶
　　愚夫哲婦論一首　　　解詰論一首¶
　　君子無屈論　　　　　擬公孫龍子論一首¶
　　寱論一首　　　　　　丐論一首¶
　　漫論一首　　　　　　化虎論一首¶
<pb:KR4h0022_WYG_758-1b>¶
　　　與邢邵議生滅論　　　　　杜　弼¶
邵以為人無還行(一作人/死還生)恐是為蛇畫足弼答葢謂人¶
死歸無非有能生力然物之未復(十八字一作弼曰物/之未生本亦無也無)¶
(而為有不以為/疑因前生後)何獨致恠邵云聖人設教本由勸奬故¶
懼以將(一作/有)來望各遂其性荅(一作/弼)曰聖人合徳天地¶
齊信四時言則為經行則為法以虚示物以詭勸民(北/史)¶
(作/人)將卜魚腹之書有異鑿楹之誥安(北史/作得)使北辰降光¶
龍宫韜(一作/韞)牘執如所論福果可以鎔鑄性靈𢎞奬風¶
<pb:KR4h0022_WYG_758-2a>¶
教為益之大莫極於斯此則真教何為非實邵云死之¶
言澌精神盡也弼曰此所言澌如射箭盡手中盡也小¶
雅曰無草不死月令又云靡草死動植雖殊亦此之類¶
無情之卉當春(一作/尚徳)還生含靈之物何妨再造若亡草¶
死猶有種在則復人死亦有識識種不見謂以無為者¶
神之在形亦非目矚離朱之明所(一作/不)能覩雖蔣濟觀¶
眸賢愚可察鍾生聽曲山水呈狀乃神之工豈神之質¶
猶玉帛之非禮鐘鼓之非樂以此方之(一作/而推)義斯見矣¶
<pb:KR4h0022_WYG_758-2b>¶
邢云季札言無不之亦言散盡若復聚而為物不得言¶
無不之也弼曰骨肉下歸於土魂氣則無不之此乃形¶
墜魂逰徃而非盡如鳥出巢如蛇出穴由其尚有故云¶
無所不之若令無人也之將焉適延陵有蔡㣲之識知¶
其不隨於形仲尼發習禮之歎美夫神(一作/其字)與形别若¶
許以廓然然則人皆季子不謂髙論執此為無邢云神¶
之在人猶光之在燭燭盡則光窮人死則神滅弼曰舊¶
學前儒每有斯語羣疑衆惑咸由此起葢辨之未至思¶
<pb:KR4h0022_WYG_758-3a>¶
之者不篤竊有未見可以覈諸燭則因質生光質大光¶
亦大人則神不係於形神小形豈小故仲尼之智必不¶
短於長秋孟徳之雄乃逺竒於邢顒(一作/雀談)神之與形亦¶
猶君之有國國實君之所統君非國之所生不與同生¶
孰云俱滅邢云捨此失彼生生恒在周孔自應同莊周¶
之鼓缶和桑扈之循歌弼曰共隂而息尚有將别之悲¶
窮轍以逰亦興中途之歎況乎(一作/曰)聮體同氣化為異¶
物稱情之服何害於聖邢云鷹化為鳩䑕變為鴽黄□¶
<pb:KR4h0022_WYG_758-3b>¶
為鼈皆是有生之類也類化而相之猶光去此燭燃於¶
彼燭弼曰鷹未化鳩鳩則非有為䑕未化為鴽則以無¶
論(闕/)相之乃似並對之稱既非二有何可兩立光去此¶
燭得燃彼燭神去此形亦託彼形又何貳(一作/感)哉邢云¶
從欲使土化為人木為(一作/生)眼鼻造化神明不應如此¶
弼曰腐草為螢老木生(一作/為)蝎造化不能為其然也其¶
後别與邢書云夫建言明理冝出典證而違孔背釋獨¶
為君子若不師古物各有心馬首欲東誰其能禦但(一/作)¶
<pb:KR4h0022_WYG_758-4a>¶
(奚/)取於適衷何貴於得一逸韻欲髙管懐未諭前後徃¶
復再三邢理屈而止　　一作皆此齊書本傳¶
　　　勞生論　　　　　　　　　盧思道¶
莊子曰大塊勞我以生誠哉斯言也余年近(一無/近字)五十¶
羸老云至追惟疇昔勤矣厥生乃著兹論因時事云爾¶
(闕/)　罷羣屏居有客造余者少選之頃旴行而言曰生¶
者天地之至(一作/大)徳人者有生之最靈所以作配兩儀¶
稱貴羣品妍媸愚智之辨天懸壤隔行已立身之異入¶
<pb:KR4h0022_WYG_758-4b>¶
海登山今吾子生於右地九葉卿族天授俊才萬夫所¶
仰學綜九流(一作/流略)慕孔門之㳺夏詞窮嵗月(一作/麗則)擬漢¶
日之卿雲行藏有節進退以禮不諂不驕無愠無懌偃¶
仰貴賤之間從容語黙之際何其裕也下走所欣羡焉¶
余莞爾而笑曰未之思乎何所言之過也子其清耳請¶
為左右陳之夫人之生也皆未若無生在余之生勞亦¶
勤止紈綺之年服(一作/伏)膺教義規行矩步從善而登巾¶
冠之後彯(一作/濯)纓受署韁鎌仁義籠絆朝市失翹陸之¶
<pb:KR4h0022_WYG_758-5a>¶
本性喪江湖之逺情淪此風波溺於倒置(一作/躓)憂勞揔¶
至事非一緒何則地胄髙華既致嫌於管庫才識美茂¶
亦受嫉於愚庸篤學强記聾瞽於焉側目清言河㵼木¶
訥所以疾(一作/疾)心豈徒蟲惜春螿(一作/漿)鴟怯腐䑕同江¶
都而永歎傳長沙而不歸固亦魯值臧倉楚逢靳尚趙¶
壹為之哀歌張昇於是慟哭有齊之季不遇休明俛脰¶
就鞅跼蹐(一作/屏跡)無地叚珪張讓金貝是祝賈謐郭槐(一/作)¶
(淮/非)腥臊可饜淫刑以逞禍延(一作/近)池魚耳聽惡來之讒¶
<pb:KR4h0022_WYG_758-5b>¶
足踐龍逢之血周氏末葉仍值辟王歛笏昇階汗流浹¶
背蜀(一作/莒)客之踵躋焦原比(一作/匹)兹非險齊人之手執¶
馬尾方此未危若乃羊腸句注之道㨿鞍振筴武落鷄¶
田之方櫛風沐雨三旬九食不敢稱弊此之為役葢其¶
小小者耳當今運祚(一作/泰運)肇開四門以穆冕旒司契於¶
上䕫龍佐命於下岐伯善巻耻狥幽憂卞隨務光悔從¶
木石今年在秋方已迫知命情禮冝退不獲晏安一葉¶
從風無損鄧林之攅植雙鳬退飛不虧渤澥之㳺泳耕¶
<pb:KR4h0022_WYG_758-6a>¶
田鑿井晩息晨興侯南山之朝雲覽北户(一作/堂)之明月¶
汜勝九榖之書觀其節制崔實四人之令奉以周旋晨¶
荷蓑笠白屋黄冠之伍夕談稼穡(一作/穡榖)霑體途足之倫¶
濁酒盈樽髙歌滿席恍(一作/忱)兮惚兮天地一指此野人¶
之樂也子或以是羡余乎客曰吾子之事既聞之矣他¶
人有心又請論其梗㮣余荅曰雲飛泥沉卑髙異等圓¶
行方止動息殊致是以摩霄運海輕罹羅於藪澤五衢¶
四照忽斧斤於山林余晩植昌辰遂其弱質(一作/尚)顧(一/作)¶
<pb:KR4h0022_WYG_758-6b>¶
(觀/)人事之殞落(一作/隕獲)眡(一作/觀)時路之遭危立冬脩夜静¶
言長想可以累歎悼心流涕酸鼻人之百年脆促已甚¶
奔駒流電不可為辭顧慕周章數紀之内窮通榮辱事¶
無足道而有識者鮮無識者多𥚹隘凡近輕險躁薄居¶
家則人面獸心不孝不義出門則諂諛讒佞無愧無耻¶
退身知足忘伯陽之烱戒陳力就列棄周任之格言悠¶
悠遂(一作/逺)古斯數(一作/患)已積迄於近代此蠧尤深范子¶
(一作/卿)撝讓之風搢紳不嗣夏書昬墊之罪執政所安朝¶
<pb:KR4h0022_WYG_758-7a>¶
露未晞小車盈董石之巷夕陽早落皁葢填閻竇之里¶
皆如脂如韋俯僂匍匐噉惡求媚䑛痔自親美言謟笑¶
助其愉樂詐泣佞哀恤其喪紀近通㫖酒逺送(一作/貢)文¶
馳艶姬美女委如脫屣金銑玉華棄同遺迹及鄧通失¶
路一簮之賄無餘梁冀就誅五侯之貴將起向之求官¶
買職晩謁晨趨投刺望塵之舊遊偃仰上堂之夜客始¶
則亡魂裭魄若牛兄之遇獸心戰色沮似葉公之見龍¶
俄而抵掌揚眉髙視闊步結侣棄亷公之第携手哭聖¶
<pb:KR4h0022_WYG_758-7b>¶
卿之門華轂生塵來如激矢雀羅蹔設去等絶絃飴蜜¶
非甘山川未阻千變萬化鬼出神入為此者皆衣冠士¶
族或少乏藝服(一作有/藝能)不耻不仁不畏不義罔(一作/扉)愧¶
友朋莫慙妻子外呈厚貎内藴百心由是則紆青佩紫¶
牧州典郡㓂情(一作/㓂慎)刼人厚自封殖妍歌妙舞列鼎撞¶
鐘耳倦絲桐口飫珍㫖雖素論以為非而時宰不之責¶
末俗嗤鄙(一作/未蚩)如此之弊余則違時薄官屏息窮居甚¶
耻驅馳深畏乾没心若死灰不營世利家無擔石不齎¶
<pb:KR4h0022_WYG_758-8a>¶
一(一作/費囊)錢偶影聮官將數十載駑拙致笑輕生所以告¶
勞也真人御宇斵雕為朴人知榮辱時反邕熙風力上¶
宰内敷文教方邵重臣外揚武節被之大道洽以淳風¶
舉必以才爵無濫授禀斯首鼠不預衣簮附(一作/何)黨比¶
周掃地俱盡輕薄之儔滅景竄跡礫石變為珪瑜(一作/成瑜)¶
(瑾/)莨莠化為芝蘭扇俗攪時駭耳穢目今悉不聞不見¶
莫余敢侮易曰聖人作而萬物覩斯之謂乎¶
　　一作皆隋書本文¶
<pb:KR4h0022_WYG_758-8b>¶
　　　愚夫哲婦論　　　　　　　謝　偃¶
昔有愚夫者家本大賈積資巨萬既生豪門長乃潤屋¶
所衣必極麗食必窮珍而禀性頑魯不閑貨殖既而父¶
終兄喪生計歸之每有貨易動多遺利其妻敏而有識¶
常私歎曰若此子家貧無日矣夫常市珠及玉所費萬¶
計唯獲燕石魚目而還妻覩而誚之曰此非真也何失¶
鑒其若是乎於是愚夫乃作色虵鬚攘袂瞋目顧而呵¶
其妻曰吾訪肆人皆云美玉也問諸闤吏咸云美珠也¶
<pb:KR4h0022_WYG_758-9a>¶
吾固先訪而後市先問而後買豈吾專擇而擅取哉其¶
妻怒而復曰夫玉石異體珠目殊狀雖色類相似而明¶
潤懸絶但子愚昧未詳耳若使人言是而隨是之人言¶
非而隨非之此即取捨在彼子何預焉故有離朱之目¶
者不可惑之以色有師曠之耳者不可惑之以音今若¶
問人而後識者此乃聾瞽之事也豈有耳目者所為哉¶
於是夫妻怨競累日不息時鄰家有寓居逰士聞而歎¶
曰誠哉哲婦之言可謂信而有徴¶
<pb:KR4h0022_WYG_758-9b>¶
　　　君子無屈論　　　　　　　崔𢎞慶¶
君子無屈道無屈也茍行君子之道身至困而道不屈¶
茍大其道困亦冝之象害舜桀伐湯紂囚文王管蔡謗¶
周公桓魋傷孔子臧倉毁孟軻小人見之曰為善多屈¶
也不善而伸人(一無/人字)君子則發揮也道在我不怍或忙¶
攘失道䎷邪以為正乃觸途因以隨之亦冝矣申生自¶
絶仲由就醢泄冶誅於陳屈原沉於湘是也為徳行伸¶
於徳行為言語伸於言語為政事伸於政事為文學伸¶
<pb:KR4h0022_WYG_758-10a>¶
於文學自此以來未有行之而道未伸者也立於世未¶
嘗不出於人也不伸不髙乃似是而非名之曰妖和之¶
不正言徳行之妖辨之不正言文學之妖身為妖而不¶
知困將至而乃怨是由大惑也至於六藝百工茍得其¶
道亦伸也嗚呼人以貴尊極為道不屈余以道尊名逺¶
為道伸文王伸於王道周公伸於輔相孔子孟軻伸於¶
儒學都至(疑/)賤道愚人謂之屈而不為也聖賢茍利於¶
人隱其身亦不耻而乃為也稷播殖禹治水伊尹負鼎¶
<pb:KR4h0022_WYG_758-10b>¶
太公屠釣是也自舜至于丘軻道皆同也當行道之心¶
非求冨貴也道茍行矣曷謂之屈哉君子無屈昭昭矣¶
　　　解詰論¶
𢎞慶作君子無屈論有為文學伸於文學之説或詰𢎞¶
慶曰子非君子歟何道屈也乆矣是夫迷其問詰然未¶
數所以酬也及審已行之行而解之余誠非君子也讀¶
孝經則思君子之行讀春秋則思君子之志讀易則思¶
君子之性命讀詩則思君子之諷興讀書則思君子之¶
<pb:KR4h0022_WYG_758-11a>¶
載言讀禮則思君子之防亂讀樂章則思君子之理心¶
至於非法道未嘗敢言行也夫是鄉里稱余朋友佳余¶
於不道覽(疑/)伸也矣曷來謂為屈哉如以行之未備志¶
之未固性命之未達諷興之未深載言之未當防亂之¶
未至虚舉之濫彰此乃朋友情也非吾之咎語曰四十¶
五十而無聞焉斯亦不足畏也矣余年去三十尚二年¶
矣則去四十五十尚十年二十年矣足得聞(疑/)其心術¶
實其文舉(疑/)也余又何畏哉若以進取之道屈則孔子¶
<pb:KR4h0022_WYG_758-11b>¶
至聖終於下位顔生至賢竟殁於陋巷顔孔以來則歴¶
書史聖賢尚屈於(闕/)進取况聖已降乎余於進趨之道¶
不敢言屈也已矣况予得其反未六七年望其進三四¶
年到於七十尚有四十餘矣今天下一家主聖臣忠又¶
不可比披靡之周齷齪之燕而余生之時非為不遭也¶
求進為乆也前不逺也豈終於寒餒困苦於千萬人之¶
下哉¶
　　　擬公孫龍子論¶
<pb:KR4h0022_WYG_758-12a>¶
公孫龍者古人之辯士也嘗聞其論願觀其書咸亨二¶
十年嵗次辛未十二月庚寅僕自嵩山遊於汝陽有宗¶
人王先生名師政字元直春秋將七十博聞多藝安時¶
樂道恬澹浮沉罕有知者僕過憇焉縱言及於指馬因¶
出其書以示僕凡六篇勒成一巻其夜僕宿洞𤣥觀韓¶
先生之房先生名𤣥最字通元從容人間虚談自保與¶
僕觀其書且謂僕曰足下後生之明達者公孫之辯何¶
如僕曰小子何足以知之然伏周孔之門乆尋聖賢之¶
<pb:KR4h0022_WYG_758-12b>¶
論多矣六合之内聖人論而不辨六合之外聖人存之¶
不論簡而易之欲其可行也神而明之存乎其人也陳¶
詩書定禮樂身心之道達而已家國之用足而已變而¶
通之未嘗滯之引而伸之未嘗蕩也令天下思之而後¶
及也令天下得之而不過也若此則六經之義具矣五¶
常之教足矣安取辭堅别白之辯乎故曰若公孫之論¶
非不中也非不妙也其辭逸其理恡其術空其義觕令¶
人煩非髙賢不能知也非明達不能究也抑可以為聖¶
<pb:KR4h0022_WYG_758-13a>¶
人之理不足以為聖人之教若隨方而言觸類而長何¶
必白馬堅石猶存其理乎故曰因是論之也即直之論¶
也惑其文則不可以為易矣達其意則不足以為難矣¶
可存而不可守也可守而不可行也知者不必言言者¶
不必用也然天下之理不可廢也天下之言不可沮也¶
故理可貫也言可類也若使僕借公孫之理乗公孫之¶
意排合衆議掊(一作/倍)勞羣言則雖天下之異可同也天¶
下之同可異也天下之動可静也天下之静可動也堅¶
<pb:KR4h0022_WYG_758-13b>¶
不堅白不白石非石馬非馬何必聚散形色離合一二¶
者乎先生曰天下有易迷之者難則天下無易矣天下¶
有難能之者易則天下無難矣足下當有易之地用無¶
難之辯能為龍之所為乎僕笑而荅曰使虎豹之力移¶
於麋鹿固為虎豹矣使鴈鶩之(闕/)移於鷹隼固為鷹隼¶
矣故以仲尼之道託於盜跖之性則盜跖固為仲尼矣¶
今公孫龍之理處於弟子之心矣弟子且非公孫龍乎¶
遂和墨襞紙援翰寫心篇巻字數皆不踰公孫之作人¶
<pb:KR4h0022_WYG_758-14a>¶
物義理皆反取公孫之意觸類而長隨方而說質明而¶
作日中而就以事源代迹皆(疑/)因意而存義也以幸食¶
代白馬尋色而推味也以慮心代指物自外而明内也¶
以達化代通變縁文而轉稱也以香辛代堅白慿逺而¶
取近也以稱足代名實居中而擬正也或因數陳色或¶
反色在數或棄色取味或以氣轉形明天下之言無所¶
不及也發沉源而逥鶩闢□路以先驅庶將來君子有¶
以知其用心也¶
<pb:KR4h0022_WYG_758-14b>¶
　　　寱(王計/切)論　　　　　　　　元　結¶
元子天寳中曽預燕於諌議大夫之坐酒盡而無以續¶
之大夫歎曰諌議散宄者貧無以繼酒嗟哉元子醉中¶
議之曰大夫頗能用一謀令大夫尊重如侍中威權等¶
司𨽻何若大夫問謀對曰大夫(集本文粹/無此二字)得䆿婢一人¶
在人主左右以䆿言為先諷則可請有所說大夫不聞¶
古有邰侯侯家得䆿婢寐則寱言言則侯輙鞭之如是¶
一嵗婢寱如故侯無如婢何有夷奴每厭勞辱則假寱¶
<pb:KR4h0022_WYG_758-15a>¶
其言似不怨主而若忠信侯聞問之則曰素有寱病寐¶
中寱言非所知也引寱婢(集作/妾)自辦詞說云云侯疑學¶
婢鞭之不止髠之鉗之奴寱愈甚奴於是重窺侯意先¶
事寱說說侯之過警以禍福侯又無如奴何客有知侯¶
禍機因寱奴之先扣侯門諌侯侯以改過免禍侯納客¶
為上賔復(方六/切)其奴命曰寱良氏子孫世在于邰大夫¶
誠能學奴效婢假寱言以幾諌人主俾悔過追誤與天¶
下如新大夫見尊重威權何止侍中司𨽻大夫乃嘆曰¶
<pb:KR4h0022_WYG_758-15b>¶
嗚呼吾為(文粹/作謂)今之士君子曽不如邰侯夷奴耶¶
　　　丐論¶
天寳戊子中元子遊長安與丐者為友或曰君友丐者¶
不太下乎對曰古人鄉無君子則與雲山為友里無君¶
子則與松栢為友坐無君子則與琴酒為友出遊於國¶
見君子則友之丐者今之君子吾恐不得與之友也丐¶
者丐論子能聽乎吾既與丐者相友喻求罷丐友相喻¶
曰子羞吾為丐邪有可羞者亦曽知未也嗚呼於今之¶
<pb:KR4h0022_WYG_758-16a>¶
世有丐者丐宗屬於人丐嫁娶於人丐名位於人丐顔¶
色於人甚者則丐權家奴齒以售邪佞丐權家婢類以¶
容媚惑有自冨丐貧自貴丐賤於刑丐命命不可得就¶
死丐時就時丐息至死丐全形而終有不可丐者更有¶
甚者丐家族於僕圉丐性命於臣妾丐宗廟而不敢丐¶
妻子而無辭有如此者不可為羞哉吾所以丐人之棄¶
衣棄食提鸎荷(集作/倚)杖在於路傍且欲與天下之人為¶
同類耳不然則無顔容行於人間夫丐衣食貧也以貧¶
<pb:KR4h0022_WYG_758-16b>¶
乞丐心不慙跡與人同示無異也此君子之道君子不¶
欲全道邪幸不在山林亦宜且嬰杖隨我作丐者之狀¶
貎學丐者之言辭與丐者之相逢使丐者之無恥庶幾¶
時世始能相容吾子無驕(集作/矯)然取不容也於戲丐者¶
言語如斯可編為丐論以補時規¶
　　　漫論¶
乾元乙亥至寳應壬寅嵗時人相誚議曰元次山嘗漫¶
有所為且漫聚兵又漫辭官漫聞議云云因作漫論論¶
<pb:KR4h0022_WYG_758-17a>¶
曰世有規檢大夫持規之徒來問叟曰公漫然何為對¶
曰謾為公也漫何以然對曰漫然規者怒曰人以漫指¶
公者是他家惡公之辭何得翻不惡漫而稱漫為漫何¶
檢括漫何操持漫何是非漫不足凖漫不足規漫無所¶
施漫也他效漫焉何師公髪已白無終惑之叟俛首而¶
謝曰吾不意公之說漫至於此意如所說漫焉是(集作/足)¶
恥吾當於漫終身不羞著書作論當為漫流於戲九流¶
百氏有定限邪吾自分張獨為漫家規檢之徒則奈我¶
<pb:KR4h0022_WYG_758-17b>¶
何¶
　　　化虎論¶
都昌縣大夫張粲君英將之官與其友賈徳方元次山¶
别且曰吾邑多山澤可致麋(集作/麕)鹿為二賢羞賔客何¶
如及到官書與二友曰侍我化行旬月使虎為鹿豹為¶
麕梟為鷓鴣蝦蟇為兎將以豐江外庖厨豈獨與徳方¶
次山之羞賔客也徳方對曰嗚呼兵興未(集作/嵗)乆戰争¶
日甚生人怨痛何時休息君英之化豈虎豹將恐虎窟¶
<pb:KR4h0022_WYG_758-18a>¶
公城豹逰公庭梟集公楹羣蛙匝公而鳴敢以不然之¶
論反化君英次山異徳方報君英化虎之論豈直望化¶
虎哉次山請商之君英所曰待吾化虎然後羞吾屬也¶
其意葢欲待朝廷化小人為君子化諂媚為公直化奸¶
邪為忠信化進競為退讓化刑法為典禮化仁義為道¶
徳使天下之人心皆涵純朴豈止化虎而羞我哉徳方¶
未量君英歟次山故編所言為化虎之論¶
　¶
<pb:KR4h0022_WYG_758-18b>¶
　¶
　¶
　¶
　¶
　¶
　¶
　¶
　文苑英華巻七百五十八¶
