# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:56.697144
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷六百十五
<pb:KR4h0022_WYG_614-1a>¶
欽定四庫全書¶
　文苑英華卷六百十五　　　宋　李昉等　編¶
　邉防二¶
　　爲崔僕射遣髙正平論邉事表一首¶
　　爲杭州李使君李藏用守杭州功表一首¶
　　爲郭令公請停親征表一首¶
　　奏投降吐蕃表一首¶
　　爲王尚書奏洛州事冝并進翻城副將李澄表一首¶
<pb:KR4h0022_WYG_614-1b>¶
　　爲王大夫奏元誼防秋表一首¶
　　爲趙侍郎論兵表一首　代李侍郎論兵表一首¶
　　請赴行營表一首　　　論西戎表一首¶
　　　爲崔僕射遣髙正平論邉事表(代/宗)¶
　　　　　　　　　　　　　　　　于　昭¶
臣某言去五月日已差知衙事袁遥獻狀露誠工塵聖¶
德猶恐帳下之士未盡對𫾻邉隅之要不復専達今害¶
馬己去時政鼎新期於昇平天下屬望臣叨榮冒寵十¶
<pb:KR4h0022_WYG_614-2a>¶
有二年雖夙興夜𥧌將補不足智小任大其缺實多臣¶
某誠惶誠恐頓者頓首伏惟寳應元聖文武皇帝陛下¶
纂戎立極俯鑒下人思無不周明必以察故得迷道自¶
返横波易流搜遺逸以在庭叶夢卜而作相頒命布德¶
奉天順人海隅蒼生孰不遂性臣僻守三蜀跼&KR1074;一方¶
想通籍而轉踈望賡歌而莫及頃者正月之役中路詔¶
還雖迫外懐之虞頗貽膚受之愬嘗膽空知其有苦剖¶
心無足以自明未知此生朝拜何日臣本道度支判官¶
<pb:KR4h0022_WYG_614-2b>¶
檢校虞部員外郎髙正平佐臣理戎積有年嵗文學政¶
事不忝前脩應緣三軍逺支近費無臣無細一與臣同¶
陛下初擇宰臣旁求利害勒赴庭闕以代臣行近日山¶
西將軍頻執蕃邏詢其動静確有所傳必擬横分劔門¶
圖䧟全蜀其勢甚大必在防虞正平此行臣意兼切伏¶
乞聖鑒俯垂聽納則内獻心腹外執干戈王室有開萬¶
死無恨心馳魏闕不爲身謀望斷玉闗終期生入無任¶
奉國忘家之至奉表陳懇以聞¶
<pb:KR4h0022_WYG_614-3a>¶
　　　爲杭州李使君論李藏用守杭州功表(武/宗)¶
　　　　　　　　　　　　　　　獨孤及¶
臣某言臣聞當逆賊劉展擁兵過江之日變起倉卒鋒¶
不可當人心動摇物情危殆(集作/駭)五道節制望風潰散¶
自淮而南至於海隅遂無敢保一城能守一節者惟少¶
府少監李藏用以宗室近屬憂國如家臨危抗憤忠勇¶
奮發收聚散卒紏合義士(集作/師)挺身履險出萬死一生¶
之地與賊轉戰堅守蘇州相持經月殺獲過當使㐫賊¶
<pb:KR4h0022_WYG_614-3b>¶
徒(集作/徒逆)黨鋒銳挫衂自此王師始(集作/載)張賊衆知懼其¶
後以外援不至衆寡懸絶遂移師就嶮(集作/險)退保杭州¶
當此之時江淮諸軍已散平盧之師未至三分全吳賊¶
有其二藏用且募戰士(集作/且戰)獨守孤城以忠義感激令¶
驍雄樂用旬月之内致死士三千賊遣僞將張景超孫¶
待封等盡鋭率衆分道來攻藏用與士卒等戮力一心¶
義形於色殊死决戰奮不顧身遂能兵鋒所加無不摧¶
陷皆一舉盡敵覆而屠之前後俘斬虜獲至數萬計向¶
<pb:KR4h0022_WYG_614-4a>¶
使微夫人之力扞此州之境則江介土宇盡爲戎疆海¶
隅蒼生非復我有由是浙江之西(集作/外)南至閩嶺士庶¶
免有波迸道路窮冦不能(集作/敢)搪突藩籬(集有屏/息二字)風波¶
宴然百姓樂業父不䘮子兄不哭弟藏用之功也今都¶
統使停本職已罷孤軍無主莫知適從將士嗷嗷未有¶
所𨽻天聽髙邈無人爲言遂使殊勳見委忠莭未録口¶
不言賞賞亦不及伏恐非聖朝旌有德表有功之義今¶
逆賊雖殄人心猶携山洞海島徃徃結聚睦州草竊爲¶
<pb:KR4h0022_WYG_614-4b>¶
蠧尤深惟憚藏用之兵是以未敢進逼若此軍一散必¶
群盗交侵則臣此州危亡是懼伏望早降恩㫖以荅其¶
勤惕之勲榮委以(集作/之一)戎政俾揔統所領以鎮遏江表¶
實江東萬姓顒顒之望艱難之際人多異言(集作/二心)以宗¶
子維城智勇如此必能使冦賊姦宄不敢窺伺間隙江¶
淮足以髙枕而卧陛下無有(集作/可無)東顧之憂臣屬忝葭¶
莩任居牧守安危之分臣實預焉無任懇欵之至¶
　　　爲郭令公請停親征表(代/宗)　　前　人¶
<pb:KR4h0022_WYG_614-5a>¶
臣某言經畧副使太子右諭德傅濤至伏承鑾駕欲有¶
親征恭聞聖㫖載惶載懼臣以薄劣謬揔元戎受命於¶
朝成師以出雖志期靖難而力未摧兇邦甸多虞有貽聖¶
慮遂使六軍雷動七萃天行臣實無能萬死餘責然臣¶
面辭之日已具奏聞假令冦賊猖獗猶願陛下務於持¶
重内安宗廟外固人心臣之素懐正在於此縱微臣智¶
力淺短終無所成陛下仍湏别擇英才授之師律豈有¶
事非至切便欲親戎誠恐上國衣冠自生震恐逺方士¶
<pb:KR4h0022_WYG_614-5b>¶
庶更有驚疑以臣觀之竊謂非便兇虜傷沮其勢式遏¶
(集作其/運已窮)天威赫赫所向皆靡陛下責成之日愚臣死難¶
之秋伏望付臣以専征委臣以集事囬鑾上國端拱中¶
朝豈惟微臣受賜抑亦萬方幸甚謹奉表以聞¶
　　　奏投降吐蕃表　　　　　　于公異¶
臣某言臣聞夏禹興師西戎即叙漢宣嗣位北狄稱藩¶
則知自古帝王未有不先文德而後甲兵撫諸華而柔¶
荒服然後(一作/則)列在墳籍號爲昇平伏覩今月某日吐¶
<pb:KR4h0022_WYG_614-6a>¶
蕃東道節度南奔息下吐蕃浪斯多斯獵人并馬十五¶
疋投降者此皆聖澤昭宣太和廣被夷狄(一作/戎狄)左袵邉¶
徼無虞臣某中謝伏惟皇帝陛下以至聖統業以大明¶
乗時休戰伐於阪泉布風敎於宣室化無不洽俗無不¶
賔獨西蕃累犯邉疆自爲崛强多從戰敗少有生降今¶
者之來實異於昔蓋以違天己久負約頗深竊盜河湟¶
震驚邊鄙神既惡稔時將可誅漸開離析之端是叶恢¶
張之運臣獲受榮遇方揔藩維當臨斬戎王將置藁街¶
<pb:KR4h0022_WYG_614-6b>¶
之下提封漢境願窮葱嶺之西萌兆在兹不敢不賀無¶
任喜抃之極¶
　　　爲王尚書奏洛州事宜并進翻城副將李澄表(德/宗)¶
　　　　　　　　　　　　　　　前　人¶
臣某言自元誼亂常已經寒暑王師討逆久未凱旋臣¶
待罪轅門若臨泉谷渠魁未滅&KR0230;食不寧臣某中謝臣¶
自春初以來便爲持久之計控引洛水環繞賊城築室¶
反耕示其安堵冀憑廟略克剪兇徒臣所設隄防頗爲¶
<pb:KR4h0022_WYG_614-7a>¶
堅厚秋來軍用又勝常年壠畝之間不知賊在臣與弟¶
五守進商量且務撫綏蕞爾一城偷安晷刻今水勢滋¶
漲營壘安閑惟務訓師未嘗徹警賊城之内是物皆竭¶
狡計已窮頻有降人審知實事臣若四面谿(一作/豁)水一¶
向取城量力校功計日當克𥮅其日數以待地乾須至¶
冬中水凍然後可事集或慮亡命之賊伺隙奔馳兼恐¶
猖狂之儔爲之聲援若但以水力爲灌澍不停旬月之¶
閒賊城必壊中則促其急變外則伐其異謀不假梯衝¶
<pb:KR4h0022_WYG_614-7b>¶
不費戈甲竊思上策實謂萬全况秋風漸髙寒氣已至¶
城中士健懸望冬装其元誼等無可支持惟行誑惑既¶
以廹其凍餒仍更苦其勤勞㨿此事情即當變潰昨¶
者將軍劉南華等溺死臣己奏聞訖臣縁得城中欵䟽¶
皆願歸降前後尅期非止一度臣若不使人接應有似¶
拒其輸誠若不激其義心即何以勸其効命所以事湏¶
赴約有此差池伏惟聖鑒俯賜詳覽其城所與計㑹前¶
後帛書謹録白并元本同封進所謀翻城人四面知敵¶
<pb:KR4h0022_WYG_614-8a>¶
副將李澄臣已補充衙前十將伏恐皇情憂軫要親問¶
事宜臣謹令隨崔烈入奏(云云/)¶
　　　爲王大夫奏元誼防秋表(德/宗)　王行先¶
臣某言洛州元誼等防秋將士以今月日盡(一作/教)發上¶
道訖氛沴清廓藩維底寧臣某中謝伏惟皇帝陛下𤣥¶
德昇聞鴻猷允洽致生靈於富壽均覆載於乾坤舞兩¶
階之干而苗民有格收三面之網而庶類知歸頃者元¶
誼等竊㨿城池載經寒暑䧟危疑之死地抵逗撓之刑¶
<pb:KR4h0022_WYG_614-8b>¶
草逭業逋誅視隂假息臣統兹卒乗臨問郊坰不能執¶
桴皷於行間盡敵而反擁旌旗於閫外胡顔自安每貽¶
宵旰之憂實負春秋之責伏以陛下好生宥過軫悼發¶
哀許其悛心納其請命俾遵向闕之路使足勤王之師祅¶
星見日而自銷喜氣乗春而乃發凡在率土孰不歡心¶
况臣所部實増忭躍臣恨以職拘戎旅不獲稱賀闕庭¶
無任悚戀屏營之至¶
　　　爲趙侍郎論兵表(代/宗)　　　　(此表當在/德宗之前)¶
<pb:KR4h0022_WYG_614-9a>¶
臣某言臣聞慰理之代不無逆節軒轅用師於中冀唐¶
堯出征於丹浦啓戰有扈文王伐崇以至聖除至兇至¶
順除至逆或小戰而勝或因壘而降誠審於用兵得其¶
道也伏見承嗣旅拒倐已再嵗靈曜䟦扈今又踰時天¶
兵四合竟未殱殄得非千慮一失未盡制敵之方乎臣¶
常終夜不寢詳推其故不敢膚引逺古安危之體請以¶
天寳至德以來成敗言之夫以禄山隂深姦矯真巨猾¶
也兇詐逆謀之計亦無元海石勒之流當其發幽燕陷¶
<pb:KR4h0022_WYG_614-9b>¶
洛陽渉淆函傾秦雍當國家理平之運忘戰日深初命¶
將出師若封常清髙仙芝哥舒翰程千里遇冦必敗奔¶
北相望此則未究敵情小之而不設備以至於是也先¶
聖寤既徃之失苦心焦思發號靈武觀兵鳯翔良將勁¶
卒風馳景附勇者爲之用智者効其謀命陛下爲元帥¶
以儲貳之重威四逺俾子儀爲副以節制之任鎮九軍¶
卒能恢復咸洛削平㝢縣此先聖之雄略陛下之有憾¶
也其後相城之役陛下不行衆無適從竟以潰奔洎思¶
<pb:KR4h0022_WYG_614-10a>¶
明繼逆毒甚禄山狡筭猖狂抑又有次光弼守河陽以¶
挫其勢朝恩鎮陜服以制其侵陵竟未能覆其巢穴屬¶
陛下紹興皇極乂命元子爲帥俾懐恩爲副以討之復¶
能梟夷巨逆抵定東夏始自先聖與二兇相持無帥則¶
無功有帥則有克士庶之所深知今河北河南更唱迭¶
和然其用兵暴急與曩者二兇懸殊非惟才之不逮抑¶
亦事之有異禄山思明之卒死而無退今承嗣靈曜之¶
衆豈有是耶禄山思明之馬既多而且逸今承嗣靈曜¶
<pb:KR4h0022_WYG_614-10b>¶
之騎豈可方耶禄山思明横行而無懼今承嗣靈曜深¶
居而入保臣竊料其非不欲也蓋違天道失人心歸之¶
退而自固其滅亡之兆了然可知幸北有寳臣朱滔與¶
承嗣合勢西有忠臣李俛與馬燧連衡惟正已小有逗¶
遛未肯戮力此正當陛下命帥專征之日豈可持疑而¶
不㫁哉儻陛下採臣愚計時有臨遣忠淳者必叶心競¶
進携二者必遷善來同未踰旬時當有成績如或務於¶
含垢偷以過時不立元帥寄之諸將乗吐蕃冦盜囬紇¶
<pb:KR4h0022_WYG_614-11a>¶
敺侵人心動摇賊勢滋蔓事冝一失無可柰何則吐蕃囬¶
紇四支之病承嗣靈曜腹心之病四支不理未足爲憂腹心¶
或病此則爲患若内外受敵膏肓已成雖逢和扁計(疑作/針)藥¶
無及又聞二賊奏請言詞不恒河北則數云請降河南則云¶
今已翻賊豈遷延晷刻以候(一作/至)西郵有虞伏惟與公卿大¶
夫審圖利害在於神速不可遲囬昔諸葛亮聞孫權破¶
曹休軍因上䟽蜀主云群疑滿腹衆難塞胸今嵗不征明年¶
不戰使孫策坐大併有江東蜀主深感其言終以覺寤臣¶
<pb:KR4h0022_WYG_614-11b>¶
忝六官之貳待罪朝行内慙塵忝無補毫髮近者抵冒輙上¶
封章已歴兩旬未䝉召見伏以君臣之際家國共同君安臣¶
榮國危家敗此臣所以竟夕不寢伏敢再陳其愚伏願省臣¶
前章覽臣此䟽天下幸甚天下幸甚無任惶懼之至¶
　　　代李侍郎論兵表(集作代論伐劍南/更發兵表  憲宗)¶
　　　　　　　　　　　　　　　吕　温(元和/元年)¶
臣某言臣伏見某月日詔㫖更發太原鳯翔及神策諸¶
鎮兵赴劒南東川者陛下睿算無遺神武必斷與人除¶
<pb:KR4h0022_WYG_614-12a>¶
害順天行誅奮如霆之威乗破竹之勢期於久逸無憚¶
一勞大正國經永清時祲百王盛事千古英聲天下幸¶
甚然或時事之可否兵家之利害(集作/病)道途之險易將¶
帥之宜稱不可不深圖逺計原始要終狂夫有可擇之¶
言愚者有一得之慮管窺所至願効微誠(集作/忠)臣竊以¶
爲古今用兵皆在將勇師和政齊計勝不必多兵廣衆¶
然後成功今髙崇文等諸將所統已約一萬五千餘人以¶
整擊亂以順討逆授以(集作/之)廟算假之天威馘醜挫兇¶
<pb:KR4h0022_WYG_614-12b>¶
霈有餘力若更多徴征鎮廣命師旅(集作/合師)臣竊計之其¶
患有五一則髙崇文素非大將㧞自偏鎮忠勇雖著威¶
聲未振(集作/洽)本兵既少兼統則多將皆權𨽻士非素撫¶
雖是銳師勢同烏合居常則猶可脅制臨敵則何以指¶
揮非惟崇文才分有限此亦自古兵家所難臣不敢廣¶
引載籍上煩聖聽請直以近事明之哥舒翰潼闗之守¶
郭子儀相州之圍韓全義激水之役皆以兵多將雜而¶
致敗衂許叔冀之保靈昌李光弼之全河陽李晟之收¶
<pb:KR4h0022_WYG_614-13a>¶
復京邑皆以兵少將一而建大功成敗昭然布在人口¶
二則貞元以來天下無事四方節將人各懐安陛下覆¶
燾惟新理先清静今以西南小醜久稽天誅自春徂夏¶
(集作/冬非)徴發已廣見在兵力破賊有餘若更務濟師屢聞¶
動衆山嶮(集作/劔)深阻暑濕爲沴北人南役誰不憚行去¶
土離家動生愁怨往年涇州叛卒職此之由事繫安危¶
不可不察三則吐蕃約盟(集作/盟好)未定窺伺在心間諜徃¶
來急於郵傳又必持兩端之計與劉闢交通若聞發兵¶
<pb:KR4h0022_WYG_614-13b>¶
西南多亂(集作/取)邉鎮秋風即至虜馬已肥冒隙乗虚必¶
有侵軼事出萬一悔何可追四則劉闢窮冦保險逃死¶
雖禍淫助順天道甚明而兵凶戰危人事難必脫或貔¶
虎之師少不如意蜂蟻猶聚假息旬時攻守之間動湏¶
應援固當潜鋒養鋭以逸待勞今便悉兵後將何繼五¶
則劍川磽塉居人食且不充蜀路險艱餉運無由多致¶
今屯兵日費何啻萬金數州麥粟貴糴(集作/糴且)將盡千里¶
飛輓所濟幾何若更加兵實難供贍一夫脱有菜色三¶
<pb:KR4h0022_WYG_614-14a>¶
軍無復鬭心幸可少以成功何必多而爲(集作/成非)患今太¶
原及神策等軍已上道者其數頗多足辦戎事其鳯翔¶
等鎮未發之兵伏乞聖恩且勒權停續候事宜以議行¶
止臣謬膺重任過䝉恩遇輙率狂瞽輕黷宸嚴茍利國¶
家甘心鼎鑊無任兢惶懇廹之至謹奉表陳奏以聞¶
　　　請赴行營表(為淮南杜相/公  憲宗)　　劉禹錫¶
臣佑言臣自守淮濆已周星紀虔奉朝典粗安遐方素¶
効未聞新恩荐及身曵兩綬寄深一隅蚊蚋負山力誠¶
<pb:KR4h0022_WYG_614-14b>¶
不足鷹鸇逐鳥志則有餘臣再授兵符夙叅軍幕被堅¶
執鋭雖未經於戎行受制(集作/制勝)伐謀亦嘗習於事業自¶
忝藩翰屬時清平無施汗馬之勞但詠鞬櫜之什今則¶
遭遇殊奬委之専征以臣率先是臣素志况聞徐州士¶
衆本無叛心倉卒之間危疑至此臣請自臨疆場親領¶
紀綱裂帛繫書諭其禍福椎牛饗士養以威聲冀宣皇¶
風照兹蠢類以忠義感脅從之伍以含𢎞安反側之徒¶
革面悛心期乎不日其揚州留務請令行軍司馬路應¶
<pb:KR4h0022_WYG_614-15a>¶
權知伏乞聖慈俯賜照鑒¶
　　　論西戎表(為淮南杜相/公  憲宗)　　　前　人¶
臣佑言臣一辭闕庭已經二載官當重任身受厚恩既¶
懐子牟戀闕之心又負臧文竊位之責所以歌頌聖德¶
禆補箴規塵露至微不任懇迫臣逺祖詩顯名漢代出¶
牧南陽讜言善策隨事獻納忠醇之至聞於中外遺風¶
可襲有激愚衷臣是以輙竭聞見粗陳梗概雖不盡陛¶
下聖明萬分之一然臣子之心有直必獻伏唯皇帝陛¶
<pb:KR4h0022_WYG_614-15b>¶
下徳合天地道躋文武弛張普博上(集作/事)法隂陽氣均¶
生成人霑亭育凡是氛沴覆以春和銷除容納皆如聖¶
意寛宥肆赦實賴皇明河中誅鋤不勞兵革淮右底定¶
不戮一人慶浹萬邦事出千古近又西戎背約冦犯王¶
師陛下𢎞貸(集作/貸其)豺狼矜其兇悍布以恩澤果此知慚¶
功因徳成不以兵革(集作/制)故詩云獫狁孔熾書稱蠻夷¶
猾夏臣觀自古帝王不忍小忿貽大患故竭耗中國盡¶
心邉陲至必滅昆明之城平大宛之種豈足發揮皇猷¶
<pb:KR4h0022_WYG_614-16a>¶
增榮簡冊故賢哲之論薄衛霍之功陛下鏡歴代無益¶
之端脩大君文德之教遂得北狄深藏五城晏閉百蠻¶
嚮化四海無虞惟此小蕃尚迷聲教陛下示之大信𢎞¶
以舊恩雖闗防暫驚而&KR0463;燧旋罷臣負恩方鎮初懼冦¶
戎正於憂廹之時果聞仁聖之諭攘却兇孽不勞干戈¶
臣静思逺圖爲國久計莫若存信施惠多愧其心嵗通¶
玉帛待以客禮昭宣聖德擇奉誼之臣恢拓皇威選謹¶
邉之將積粟塞下坐甲闗中以逸待勞以髙御下重其¶
<pb:KR4h0022_WYG_614-16b>¶
金玉之贈結以舅甥之歡小來則慰安大至則嚴備明¶
其斥候不撓不侵則戎狄爲可封之人沙塲無戰死之¶
骨若天下無事人安嵗稔然後訓兵命將破虜摧衡原¶
州營田靈武盡復舊地通使安西國家長筭悉在於此¶
計熟事定舉必有功茍未可圖豈冝容易此皆陛下朝¶
夕倦談之事前後立驗之謀臣質性頑踈籌畫庸近受¶
恩非㨿敢忘獻忠犬馬之心實所罄盡謹遣某官奉表¶
(云云/)¶
<pb:KR4h0022_WYG_614-17a>¶
　¶
　¶
　¶
　¶
　¶
　¶
　¶
　¶
<pb:KR4h0022_WYG_614-17b>¶
　¶
　¶
　¶
　¶
　¶
　¶
　¶
　文苑英華卷六百十五¶
