# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:57.228973
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷六百二十八
<pb:KR4h0022_WYG_627-1a>¶
欽定四庫全書¶
　文苑英華巻六百二十八　　宋　李昉等　編¶
　謝恩一¶
　　為李卿謝三品狀一首¶
　　代鄭相公謝賜㦸狀一首¶
　　謝官告狀二首¶
　　謝賜告身等狀四首¶
　　為侍郎汝南公華州謝加階狀一首¶
<pb:KR4h0022_WYG_627-1b>¶
　　謝譴讓狀一首¶
　　謝口勑放三司推問狀一首¶
　　為濮陽公謝罰俸狀一首¶
　　　為李卿謝三品狀一首　　　苑　咸¶
伏奉今月恩制特換(一作/授)臣三品恩出非常罔知所措¶
臣以薄劣久忝班榮幸以地籍宗枝遂得位參卿寺常¶
憂踰分叅於正名豈臣灰粉所能答効自殊私俯及宿¶
疾頓除既承七命之貴更荷再生之澤才輕遇重以榮¶
<pb:KR4h0022_WYG_627-2a>¶
以憂又先承聖恩賜臣藥酒自䝉救療日覺痊平但以¶
微虛未堪趨伏拜恩閭巷喜懼難勝馳心闕庭戰荷交¶
集無任惶悚之至¶
　　　代鄭相公謝賜㦸狀　　　　吕　温¶
門㦸十二竿右今日中使某乙至臣私第奉宣聖㫖賜¶
臣前件㦸者臣伏以國朝之制名噐尤慎吏考三十始¶
秩銀青戰勲十二乃號柱國必資具美方賜(集作/錫)殊榮¶
於是有命服以朝加㦸于戸將勸勞而責實亦馭貴而¶
<pb:KR4h0022_WYG_627-2b>¶
崇名上無謬恩下不虛受臣迹非竒致擢自諸生先皇¶
以亷謹賜知宻勿踰於一紀陛下以勤憂過聽委遇首¶
於郡僚叨據樞衡亟移星歳雷霆用武曽無犬馬之勞¶
日月垂文豈有螢燭之助徒以侍祠清廟拜舞(集作/壽)鴻¶
名屢逢慶賚(集作/頼)驟假勲秩禮異其數物盛其容新其¶
閈閎賜之棨㦸衡門燕雀乍相賀於朱楹武庫龍蛇忽¶
追飛於陋巷焜燿當代寵靈自天聚族知慙殺身匪報¶
無任荷懼屏營之至謹奉狀陳謝以聞¶
<pb:KR4h0022_WYG_627-3a>¶
　　此篇五百八十三巻表門重出今已削去¶
　　　謝官告狀　　　　　　　　白居易¶
　　　新授將仕郎左拾遺翰林學士臣白居易¶
　　　新授朝議郎守尚書庫部員外郎翰林學士雲¶
　　　騎尉臣崔羣¶
右臣等伏奉恩制除前件官今日守謙奉宣進止特加¶
慰諭并賜告身者聖慈曲被寵命猥加俯以拜恩跪而¶
受賜舞蹈離次驚惶失圖伏以郎吏諫官古今所重位¶
<pb:KR4h0022_WYG_627-3b>¶
當辰(集作/星)象職在箴規皆須聞(集作/問)望清方行實端慤¶
然後可以佐彌綸於草奏(集作/昧)能正其詞盡獻納於芻¶
言必直其節茍輕所選實忝厥官臣等學識庸虛才質¶
愚懦自居近職忝冐已深况超擢榮班慙惶交至初授¶
殊常之寵聞實若驚再思難報之恩感而欲泣唯當奮¶
勵駑鈍補拾闕遺中誓赤誠上酬𤣥造俯伏愧畏(集作/憂愧)¶
若無所容無任感恩兢惕之至謹奉狀陳謝以聞¶
　　　同前¶
<pb:KR4h0022_WYG_627-4a>¶
　　　新授京兆府戸曹叅軍翰林學士臣白居易¶
右伏奉恩制除臣前件官今日守謙奉宣聖㫖特加慰¶
諭兼賜告身者俯僂(集作/傴)拜恩怵惕受命戰越跼踳驚¶
惶失容蹈舞屏營不知所㨿臣叨居近職已渉四年自¶
顧庸昧無裨明聖塵忝歳久憂慙日深况於官禄之間¶
豈敢有所選擇但以位卑俸薄家貧親老養闕甘馨之¶
費病乏藥石之資人子之心有所不足昨䝉聖念雖許¶
陳情敢望天慈(集作/恩)遽從所欲况前件官位望雖小俸¶
<pb:KR4h0022_WYG_627-4b>¶
料則(集作/稍)優臣今得之勝登貴位此皆皇(集作/聖)明俯察¶
𤣥造曲成念臣為子之心(集作/誠)賜臣及親之禄臣所以¶
撫心知愧因事吐誠烏鳥私情得盡歡於展養犬馬微¶
力誓效死以酬恩榮幸不止於一身感戴實深於萬品¶
無任荷恩抃躍之至¶
　　　謝恩賜告身衣服并借馬狀　元　稹¶
右泰倫重晏至奉宣恩㫖授臣前件官告身衣服疋帛¶
及借馬者忽降天書乍乘雲驥頒衣煥目賁帛盈庭皆¶
<pb:KR4h0022_WYG_627-5a>¶
非朽陋之才宜受光揚之賜微臣無任抃躍慙惶之至¶
况臣素守(集作/性本)踈愚且(集作/素)無朋黨去年陛下擢於(集/作)¶
(自/)郎吏命掌書詞非因宰相奏論特是聖慈超授感恩¶
深切頻獻封章遂遭分外侵誣不敢保全軀命豈謂恩¶
光轉至睿澤逾深出自宸衷選居近地不試便令入院¶
當日召見天顔口勑授官靣賜章服授令承㫖不顧班¶
資近日寵榮無臣比例發言感泣指日誓心茍無死節¶
之誠願受鬼誅之禍伏奉恩㫖令臣明日本司赴上舊¶
<pb:KR4h0022_WYG_627-5b>¶
例便合中謝伏緣先有疏論邉事及幽州事宜兼緣李¶
愿入朝並要靣自論奏伏料二十日入假已後南衙機¶
務稍閒特乞天恩許臣中謝謹録奏聞伏聽進止(集作/勑㫖)¶
　　　為蕭相謝告身狀¶
右中使某乙至奉宣進止賜臣某官告身一通者鳳䘖¶
真誥虬捧天書錦帙金牋霞明(一作/光)日照臣聞髙宗命¶
說乃申納誨之詞大舜相龍爰有堲讒之訓空書簡冊¶
未煥縑緗豈(集作/如)臣寵榮而(集作/豈)足為喻慙惶増懼進¶
<pb:KR4h0022_WYG_627-6a>¶
退難安拜受恩光戰汗交集無任感戴殊私之至¶
　　　又謝官狀¶
　　此篇移入五百七十四巻表門姑存其目¶
　　　代裴相公謝告身鞍馬狀　　杜　牧¶
右中使某至奉宣聖㫖賜臣告身一通馬一疋并鞍轡¶
臣生逢盛代竊位巖廊奉告令之詔書丹霄之雨露猶¶
濕賜(集作/錫)代勞之駿馬内棧之風雲尚隨寳軸煥絲綸¶
之言逸足騁拳竒之態螢光爝火何禆日月之明弱質¶
<pb:KR4h0022_WYG_627-6b>¶
孤根但荷乾坤之徳殺身寜報撫已知慙無任感恩抃¶
躍懇悃之至¶
　　　為侍郎汝南公華州謝加階狀¶
　　　　　　　　　　　　　　　李商隠¶
右臣伏奉今月某日制書加賜臣階朝散大夫者榮從¶
日下恩自天中臣聞周室設官實重大夫之號漢臣異¶
禮則加朝散(集作/請)之名若臣者辨乏談天文非擲地貪¶
叨華顯綿歴光隂當陛下御極之初分陛下憂人之寄¶
<pb:KR4h0022_WYG_627-7a>¶
金章紫綬已塵求瘼之榮崇級清階更竊昇高之望循¶
揣斯久怔忪莫寜唯當勤奉詔條所希粗贖官謗誠深¶
感勵情切違離犬戀主而空深蛟負山而何力無任感¶
恩望闕結戀屏營之至¶
　　　謝譴讓狀　　　　　　　　李　嶠¶
臣特䝉天慈擢在樞近恩私屢及寵命頻加粉骨糜軀¶
雖久誓於心府纎埃滴水竟無補於川岳是用晨宵載¶
惕啓處増慙素自庸愚加以疾疹心緒遺忘耳目昏沉¶
<pb:KR4h0022_WYG_627-7b>¶
實恐虛曠天工傾敗鼎餗伏思大臣引咎之義輙露微¶
軀陳力之請豈敢避鞅掌之職就優游之閑臣每思古¶
人竊仰遺事充國則卧而陳策子囊則死不忘忠臣自¶
念妨賢甘從屏退敬竭芻蕘之議庻禆日月之明所以¶
因欲辭違昧冐陳上智愚庸短自速愆尤伏奉綸言俯¶
垂恠責心膽飛越五情無厝跼天踳地伏待刑科死罪¶
死罪無任戰懼之至謹詣明福門奉狀陳謝以聞¶
　　　奉謝口勑放三司推問狀　　杜　甫¶
<pb:KR4h0022_WYG_627-8a>¶
右臣甫智識淺昧向所論事渉近激訐違迕(集作/忤)聖㫖¶
即下有司具已舉劾甘從自棄就戮為幸今日巳時中¶
書侍郎平章事張鎬奉宣口勑宜放推問知臣愚惷(集/作)¶
(戅/)捨臣萬死曲成恩造再賜骸骨臣甫誠頑誠蔽死罪¶
死罪臣比(集作/以)䧟身賊庭憤惋成疾實從間道獲靣(集/作)¶
(謁/)龍顔猾逆未除愁痛難過猥厠衮職願少禆補竊見¶
房琯以宰相子少自樹立晩為醇儒有大臣體時論許¶
琯必位至公輔康濟元元陛下果委以樞宻衆望甚允¶
<pb:KR4h0022_WYG_627-8b>¶
觀琯之伏(集作/深)念主憂義形於色况畫一保大其素所¶
蓄積者已而琯性失於簡酷嗜鼔琴董庭蘭今之琴工¶
遊琯門下有日貧病之老依倚為非琯之愛惜人情一¶
至(集有/於字)玷汚臣不自度量歎其功名未垂而志氣剉衂¶
覬望陛下棄細録大所以冐死稱述何思慮未(集作/始)竟¶
闕於再三陛下貸以仁慈憐其懇到不書狷狷之罪(集/作)¶
(過/)復觧網羅之急是古之深容直臣勸勉來者之意天¶
下幸甚天下幸甚豈小臣獨䝉全軀就列待罪而已無¶
<pb:KR4h0022_WYG_627-9a>¶
任先懼後喜之至謹詣閣門進狀奉謝以聞謹進¶
　　　為濮陽公謝罰俸狀　　　　李商隠¶
右臣伏凖御史臺牒奉恩㫖以臣不先覺察妖賊賀蘭¶
進興等宜罰两月俸料者伏以霧市微妖潢池小㓂有¶
乖先覺上黷宸聦昔漢以捕(集作/逋)盗不嚴猶加黜削晉¶
以發姦無狀亦峻科條豈若皇帝陛下恩極好生徳(集/作)¶
(仁/)唯宥過與其漏網止以罰金臣與僚屬等無任戴恩¶
宥罪屏營之至¶
<pb:KR4h0022_WYG_627-9b>¶
　¶
　¶
　¶
　¶
　¶
　¶
　¶
　文苑英華巻六百二十八¶
