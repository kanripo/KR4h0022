# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:00.798514
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷七百十二
<pb:KR4h0022_WYG_711-1a>¶
欽定四庫全書¶
　文苑英華巻七百十二　　宋　李昉等　編¶
　詩集一¶
　　玉臺新詠集序一首¶
　　河嶽英靈集序一首¶
　　篋中集序一首¶
　　華陽屬和集序一首¶
　　大唐中興間氣集序一首¶
<pb:KR4h0022_WYG_711-1b>¶
　　左補闕安定皇甫公集序一首¶
　　吳興晝公集序一首¶
　　右諫議大夫韋君集序一首¶
　　唐使君盛山唱和集序一首¶
　　　玉臺新詠集序　　　　　　徐　陵¶
凌雲槩日由余之所未窺千門萬户張衡之所曽賦周¶
王璧臺之上漢帝金屋之中玉樹以珊瑚作枝珠簾以¶
瑇瑁為匣(一作/押)其中有麗人焉其人也五陵豪族充選¶
<pb:KR4h0022_WYG_711-2a>¶
掖庭四姓良家馳名永巷亦有潁川新市河間觀津本¶
號嬌娥曾名巧笑楚王宫内無不推其細腰衛國佳人¶
俱言訝其纎手閲(一作/説)詩敦禮非直(二字一/作豈)東鄰之自¶
媒婉約風流無(一無/此字)異西施之被教弟兄協律自(一作/生)¶
小學歌少長河陽由來能舞琵琶新曲無待石崇箜篌¶
雜引(一作/句)非因(一作/關)曹植傳鼓瑟於楊家得吹簫於秦¶
女以至寵聞長樂陳后知而不平畫出天仙閼氏覽而¶
遥妒至如東鄰巧笑來侍寝於更衣西子微顰得横陳¶
<pb:KR4h0022_WYG_711-2b>¶
於甲帳陪游馺娑(思我/切)騁纎腰於結風長樂鴛鴦奏新¶
聲於度曲粧明(一作/鳴)蟬之薄鬢照墜(一作/墮)馬之垂鬟反¶
揷金鈿横抽寳樹南都石黛最發雙蛾北地燕支(一作/胭脂)¶
偏開兩靨亦有嶺上仙童分丸魏帝腰中寳鳳授厯軒¶
轅金星與婺女争華麝月共姮娥競爽驚鸞冶袖時飄¶
韓掾之香飛燕長裾宜結陳王之佩雖非圖畫入甘泉¶
而不分言異神仙戱陽臺而無别真可謂傾國傾城無¶
對無雙者也加以天情開朗逸思雕華妙解文章尤工¶
<pb:KR4h0022_WYG_711-3a>¶
詩賦琉璃研匣終日隨身翡翠筆牀無時離手清文滿¶
篋非唯芍藥之花新製連篇寕止蒲萄之樹九日登髙¶
時有縁情之作萬年公主非無累徳之辭其佳麗也如¶
彼其才情也如此既而椒宫(一作/房)宛轉柘館隂岑絳劍¶
晨嚴銅鋪晝净(一作銅/梁畫靖)三星未夕不事懐衾五日猶余¶
(疑/)誰能理曲優游少託寂寞多閒厭長樂之疎鐘勞宫¶
中(一作/中宫)之緩箭輕身無力怯南宫之𢷬衣生長深宫笑¶
扶風之織錦雖復投壺玊女為歡盡於百嬌争博齊姬¶
<pb:KR4h0022_WYG_711-3b>¶
心賞窮於六齒(一作/箸)無怡情於暇景唯屬意於新詩可¶
得代彼萱蘇微蠲愁疾但往世名篇當今巧製分諸(一/作)¶
(封/)麟閣散在鴻都不務(一作/藉)連章無由披覽於是然脂¶
暝寫弄筆(一作/墨)晨書選(一作/撰)録艷歌凡為十巻曽無參¶
於雅頌亦靡濫於風人涇渭之間若斯而巳也麗以金¶
繩装之寳軸三臺妙札亦龍伸蠖屈之書五色花牋皆¶
河北膠東之紙髙按(疑/)鉛粉仍定魯魚之文辟惡生香¶
聊防羽陵之蠧靈飛六甲髙擅玉函鴻烈仙方長推丹¶
<pb:KR4h0022_WYG_711-4a>¶
枕至如青牛帳裏餘曲既(一作/未)終朱鳥窓前新粧已竟¶
方當開茲縹帙散此緗編(一作/縚䋲)永對玩於書帷長循環¶
於纎手豈如鄧學春秋儒者之功難習竇傳却老金丹之¶
術不成固勝西蜀豪家託情窮於魯殿東臺甲館流詠¶
止於洞簫孌彼諸姬聊同棄日猗與彤管無或譏焉(一/作)¶
(皆藝文/類聚)¶
　　　河嶽英靈集序　　　　　　殷　璠¶
序曰梁昭明太子撰文選後相效著述者十餘家咸自¶
<pb:KR4h0022_WYG_711-4b>¶
稱盡善髙聽之士或未全許且大同至於天寳把筆者¶
近千人除勢要及賄賂者中間灼然可尚者五分無二¶
豈得逢詩輙賛往往盈帙蓋身後立節當無詭隨其應¶
詮揀不精玊石相混致令衆口銷鑠為知音所痛夫文¶
友神清體雅編紀者能審鑒諸體安詳所來方可定其¶
優劣論其取捨至如曹劉詩多直致語少切對或五字¶
並側或十字俱平而逸價終存然挈缾膚受之流責古¶
人不辨宫商詞句質素恥相師範於是攻乎異端妄為¶
<pb:KR4h0022_WYG_711-5a>¶
穿鑿理則不足言常有餘都無比興但貴輕艷雖滿篋¶
笥將何用之自蕭氏以還尤増矯飾武徳初微波尚在¶
貞觀末標格漸髙景雲中頗通逺調開元十五年聲律¶
風骨始備矣寔由主上惡華好朴去偽従真使海内詞¶
人翕然遵古有周風雅再闡今日璠雖不侫竊嘗好事¶
常願刪畧羣才賛聖朝之美爰因退迹得遂宿心粤若¶
王維王昌齡儲光羲等三十五人皆河嶽英靈也此集¶
即以河嶽英靈為稱詩一百七十首分為上下巻起甲¶
<pb:KR4h0022_WYG_711-5b>¶
寅終乙酉論次于序以品藻各冠于篇額如名不副實¶
才不合道縱壓梁竇終無取焉¶
　　　篋中集序　　　　　　　　元　結¶
元結作篋中集或問曰公所集之詩何以訂之對曰風¶
雅不興幾及千嵗(集作/年)溺于時者世無人哉嗚呼有名¶
位不顯年夀不終獨無知音不見稱頌死而巳矣誰云¶
無之近世作者更相沿襲拘限聲病喜尚形似且以流¶
易為辭不知喪於雅正然哉彼則指詠時物㑹諧絲竹¶
<pb:KR4h0022_WYG_711-6a>¶
與歌兒舞女生汙惑之聲於私室可矣若令方直之士¶
大雅君子聽而誦之則未見其可矣吳興沈千運獨挺¶
於流俗之中强攘於巳溺之後窮老不惑五十餘年凡¶
所為文皆與時異故朋友後生稍見師效能似類者有¶
五六人於戱自沈公及二三子皆以正直而無禄位皆¶
以忠信而久貧賤皆以仁讓而至喪亡異於是者顯於¶
(集夲文/粹作榮)當世誰為辯士吾欲問之天下兵興於今六嵗¶
人皆務武斯焉誰嗣巳長逝者遺文𣪚失方阻絶者不¶
<pb:KR4h0022_WYG_711-6b>¶
見近作盡篋中所有搃編次之命曰篋中集且欲傳之¶
親故冀其不亡於今凡七人詩二十二首時乾元三年¶
也¶
　　　華陽屬和集序　　　　　　于　邵¶
六義詩人之藴雅貫三極而正存象外班九流而化行¶
天下夫然則游夏登科於孔門獨擅文學雖風流萬古¶
而不易者文乎哉且日新之謂盛徳業崇之謂不朽自¶
大劍之南在漢有文翁實長西蜀開設學校為來者宗¶
<pb:KR4h0022_WYG_711-7a>¶
師順流千載而餘芳不泯厯魏有髙朕晉有張華皆好¶
古博聞能述道事講信脩睦傳之無窮是以在緜巴有¶
渝有挾鼓濮率相勸道人無隐焉洎大厯初尚書左僕¶
射冀國崔公登壇受命邊鄙不聳既國用偃武而家將¶
訓文近取諸身旁求是類髙選幕客無非其人彬彬然¶
文質協乎中而英華發乎外矣殿中侍御史滎陽鄭公¶
道同斯應參乎理戎以玊帳之暇而清詞間作盈我懐¶
袖式歌且謡以為離羣索居誰與晤語故自相府及冀¶
<pb:KR4h0022_WYG_711-7b>¶
公逹於儲公凡所獻酬纉為三巻仍以屬和為集之目¶
夫屬和者唱予和汝擊發商徴亦取諸伐木相求之義¶
斯蓋鄭君之意也同聲于邵聞而且喜即之寓目曄若¶
春榮遂講我以宣布咨我以序引取彼敝帚無相患焉¶
　　　大唐中興間氣集序　　　　髙仲武¶
詩人之所作夲諸心心有所感而形於言言合典謨則¶
列於風雅暨乎梁昭明載述巳往撰集者數家㩁(集作/𣙜)¶
其風流正聲最備其餘著録或未至正焉何者英華失¶
<pb:KR4h0022_WYG_711-8a>¶
於浮游玊臺陷於淫靡珠英但紀朝士丹陽祗(集作/止)録¶
吳人此由曲學専門何(集作/無)暇兼包衆善使夫大雅君¶
子所以對巻而(集作/起)長歎也唐興一百七十載屬方隅¶
叛渙戎事紛綸業文之人述作中廢粤若肅宗先帝以¶
殷憂啟聖反正中興伏惟皇帝以出震繼明保安區宇¶
國風雅頌蔚然復興所謂文明御時上以化下者也某¶
不揆菲陋輙罄謏聞博訪詞林採察謡俗起自至徳元¶
年首終于大厯末年作者數千選者二十六人五言詩¶
<pb:KR4h0022_WYG_711-8b>¶
一百四十首七言詩附之列為兩巻畧敘品彚人倫命¶
曰中興間氣集且夫微言雖絶大制猶存詳畧其臧否¶
尚可擬議古之作者因事造端敷𢎞體要立義以全其¶
制因文以寄其心著王政之興衰國風之善否豈其茍¶
悦權右取媚薄俗哉今之所收殆革斯弊但使體状(集/作)¶
(格/)風雅理致清新期觀者易心聽者竦耳則朝野通取¶
(集作/載)格律兼收自鄶以下非所附𨽻凡百君子幸詳至¶
公(二字集作/於至理矣)¶
<pb:KR4h0022_WYG_711-9a>¶
　　　左補闕安定皇甫公集序　　獨孤及¶
五言詩之源生於國風廣於離騷著於李蘇盛於曹劉¶
其所自者逺矣當漢魏間(集作/之間)雖以(文粹/作已)朴𣪚為噐作¶
者猶質有餘而文不足以今揆昔則有朱絃踈越大羹¶
遺味之歎厯千餘嵗至沈詹事宋員外(集作/考功)始財成六¶
律(文粹/作吕)彰施五色使言之而中倫歌之而成聲縁情綺¶
靡之功至是乃備雖去雅寖逺其麗有過於古者亦猶¶
路鼗出於土鼓篆籀生於鳥跡也沈宋既歿而崔司勳¶
<pb:KR4h0022_WYG_711-9b>¶
顥王右丞維復崛起於開元天寳之間得其門而入者¶
當代不過數人補闕其人也補闕諱冉字茂政𤣥晏先¶
生之後也(集夲文粹/無也字)銀青光禄大夫澤州刺史諱敬徳¶
之曽孫朝散大夫饒州樂平縣令諱价之孫中散大夫¶
潭州長(集作/刺)史諱顗之子十嵗能屬文十五而老成右¶
丞相曲江張公深所歎異謂清頴秀㧞有江徐之風伯¶
父秘書少監彬尤噐之於是令問休暢舉進士第一厯¶
無錫縣(集夲文粹/無此字)尉左金吾兵曹今相國太原公之推¶
<pb:KR4h0022_WYG_711-10a>¶
轂河南也辟為書記大厯二年遷左拾遺轉左補闕奉¶
使江表因省家至丹陽朝廷虛三署郎位以待君之復¶
不幸短命年方五十四而歿嗚呼惜哉君忠恕㢘恪居¶
官可紀孝友恭讓自内形外言必依仁交不茍合得喪¶
喜愠罕見於容故覩君述作知君所尚以景命不永斯¶
文未臻其極也蓋存於遺札者凡三百有五十篇其詩¶
大畧以古之比興就今之聲律涵詠風騷憲章顔謝至¶
若麗曲感動逸思奔發則天機獨得非師資所奨每舞¶
<pb:KR4h0022_WYG_711-10b>¶
雩詠歸或金谷文㑹曲水脩禊南浦愴别新意(文粹/作聲)秀¶
句輙加於常時一等才鍾於情故也君母弟殿中侍御¶
史曽字孝常與君同禀學詩之訓君有誨誘之助焉既¶
而麗藻競爽盛名相亞同乎聲者方之景陽孟陽孝常¶
既除喪懼遺製之墜於地也以予與茂政前後為諌官¶
故䘖痛編次(集夲文/粹作集)以論撰見託遂著其始終以冠于¶
篇¶
　　　吳興晝公集序　　　　　　于　頔¶
<pb:KR4h0022_WYG_711-11a>¶
詩自風雅道息二百餘年而騷人作其㫖愁思其文婉¶
麗亡楚之變風歟至西漢李陵蘇武始全為五言詩體¶
源於國風流於騷故多憂傷離逺之情梁昭明所造文¶
選録古詩十九首亡其姓氏觀其詞蓋東漢之世李蘇¶
之流自建安中王仲宣曹子建鼔其風晉世陸士衡潘¶
安仁揚其波王曹以氣勝潘陸以文尚氣勝者魏祖興¶
武功於二京已覆文尚者晉武圖帝業於五胡肇亂觀¶
其人文興亡之迹人焉廋哉宋髙祖平桓𤣥定江表文¶
<pb:KR4h0022_WYG_711-11b>¶
帝繼業五年間江左寕謐魏晉文章鬰然復興康樂侯¶
謝靈運獨歩江南俯視潘陸其文炳而麗其氣逸而暢¶
驅風雷於江山變晴昏於洲渚煙雲以之慘淡景氣為¶
其澄霽信江表之文英五言之麗則者也逮乎髙(一作/濟)¶
世宣城守謝𤣥暉亦得其詞調函於風格不侔康樂矣¶
梁陳已降雖作者不絶而五言之道不勝其情矣有唐¶
吳興間士釋皎然字清晝即康樂之十世孫也得詩人¶
之奥㫖傳乃祖之精華江南詩人莫不楷範由於縁情¶
<pb:KR4h0022_WYG_711-12a>¶
綺靡故詞多芳澤師古典制故律尚清壮其或發明𤣥¶
理則深契真如人不可得而思議也貞元壬申嵗余分¶
刺吳興之明年集賢殿御書院有命徴其文集余自採¶
而編之得詩五百四十六首分為十巻納於延閣書府¶
上人以余嘗著詩述論前代之詩逸(疑/)託予集序辭不¶
獲已畧志其變上人之植情和順禀質端懿中秘空寂¶
外開方便妙言説於文字了心境於定慧又釋門之慈¶
航智炬也余游方内者何足以扣𤣥闗謝氏世為詩人¶
<pb:KR4h0022_WYG_711-12b>¶
豈佛書所謂習氣云¶
　　　右(集作左/下同)諌議大夫韋君集序¶
　　　　　　　　　　　　　　　權徳輿¶
洙泗門人登四科者唯稱端木賜卜商可與言詩以其¶
善於取類敏於喻禮然則縁情詠言感物造端發為人¶
文必本王澤貞元十二年夏四月庚辰皇帝御麟徳殿¶
命通儒碩生與緇黄上手(集作/首)雜論奥賾互相發明繇¶
是京兆韋君以四門博士召見三𤣥六學博辯宏大精¶
<pb:KR4h0022_WYG_711-13a>¶
義具舉宸心乃愉尋獻七百字詩一章詞華彬蔚詔㫖¶
優荅浹日授秘書郎踰月遷右補闕未半嵗拜右諌議¶
大夫其餘以文發身以直事君言語侍従論思諷議賈¶
生當受釐之問方朔擅不窮之智近臣渥命榮冠一時¶
薦紳競勸巖谷(集作/穴)皆聳初君年十一嘗賦銅雀䑓絶¶
句右拾遺李白見而大駭因授以古樂府之學且以瓌¶
竒軼㧞為已任至弱冠乃喟然曰四始五際今既逺矣¶
㑹情靈(集作/性)者因於物象窮比興者在於聲律蓋辯以¶
<pb:KR4h0022_WYG_711-13b>¶
麗麗以則得於無間合於天倪者其在是乎彼恵休稱¶
謝永嘉如芙蓉出水鍾嶸謂范尚書如流風回雪吾知¶
之矣遂苦心藻慮儷詞比事纎宻清巧度越羣倫嘗著¶
天竹寺六十(集作/十六)韻魯郡文忠公序引而和之使畫工¶
圖於仁祠摘句配境偕為勝絶又於江南著卧疾二十¶
韻晉國忠肅公手翰以美之曰卓爾獨立其在我韋生¶
乎其為名臣宗公所稱賞如此又與竟陵陸鴻漸杼山¶
僧皎然為方外之侣沉冥博約為日最久而不名一行¶
<pb:KR4h0022_WYG_711-14a>¶
不滯一方故其曳羽衣也則曰遺名攝方袍也則曰塵¶
外被(集作/披)儒服也則今之名字著焉周流三教出入無¶
際寄詞詣理必於斯文自貞元五年始以晉公從事至¶
京師迨今十年所著凡三百篇嘗因休沐悉以見示徳¶
輿鄙昧不能言詩徒以掖垣之寮辱命為序豈愛之厚¶
而忘其不能歟前此論著别為篇第後此者方紬懐仙¶
章句而不復賦人間之事矣今茲詩集以類相従獻酬¶
屬和因亦編次且以聖誕日麟徳殿三教講論詩為首¶
<pb:KR4h0022_WYG_711-14b>¶
凡十巻云¶
　　　唐使君盛山唱和集序¶
古者采詩成聲以觀風俗士君子以文㑹友縁情放言¶
言必類而思無邪悼谷風而嘉伐木同其聲氣則有唱¶
和樂在名教而相博約此北海唐君文編盛山集之所¶
由作也初文編以英華籍甚輝動朝右書法草奏為明¶
庭羽儀談者謂翰飛宻侍潤色名命如取諸懐之易也¶
八年夏佩盛山印綬朱兩轓而西天子雅知其文采慰¶
<pb:KR4h0022_WYG_711-15a>¶
勉甚厚且曰第如新涖分我憂歎於是恵而保之四封¶
熈熈比嵗連課為百城表率十九年冬既受代轉遷于¶
䕫上方以愷悌紓息之為大人文華國之為細或者藴¶
而决之使目不暇瞬庸詎知嚮時嵗月不來之推轂邪¶
理盛山十二年其屬詩多矣非交脩繼和不在此編至¶
於營合道志詠言比事有久敬之義焉暌携寤歎惆悵¶
感發有離羣之思焉班春悲秋行部遲容有記事之敏¶
焉煙雲草木比興形似有寓物之麗焉方言善謔離合¶
<pb:KR4h0022_WYG_711-15b>¶
變化引而伸之以極其致昔魏文帝稱劉公幹五言詩¶
之善者妙絶一時抱朴子云讀二陸之文恐其巻盡今¶
覽盛山之作有似之凡漢庭公卿左右曹方國二千石¶
軍司馬部従事暨巖棲處士令弟才子稽合屬和二十¶
有三人共若干篇盍簮則七子偕賦發函亦千里善應¶
尊賢下士備見於斯葳蕤照燭雖南金青玉之不若也¶
噫文編所友善者僕多善之周星之間物故殆半梁寛¶
中楊懋功尤為莫逆文友零落如何可言况其雅音已¶
<pb:KR4h0022_WYG_711-16a>¶
矣多歎三復感念涕洟集於筆端是集也編於徳輿嘗¶
有木桃瓊瑶之往復辱求序引所不敢讓者俟夫子徴¶
還道舊之日破涕為笑於斯文也¶
　¶
　¶
　¶
　¶
　¶
<pb:KR4h0022_WYG_711-16b>¶
　¶
　¶
　¶
　¶
　¶
　¶
　¶
　文苑英華巻七百十二¶
