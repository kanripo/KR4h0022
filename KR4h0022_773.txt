# -*- mode: mandoku-view; -*-
#+TITLE: 文苑英華
#+DATE: 2015-08-25 00:32:03.715056
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷七百七十四
<pb:KR4h0022_WYG_773-1a>¶
欽定四庫全書¶
　文苑英華巻七百七十四　宋　李昉等　編¶
　帝徳下¶
　　無疆頌八首　　　　慶鴻名頌一首¶
　　靈武受命宫頌一首¶
　　大唐河西平胡聖徳頌一首¶
　　鳳翔岀師頌一首　　降誕頌一首¶
　　皇帝親庶政頌一首　中和節頌一首¶
<pb:KR4h0022_WYG_773-1b>¶
　　　無疆頌八首　　　　　　　李　華¶
臣華言伏以漢明帝時徼外蠻夷槃木白狼獻時歌頌¶
徳屬事史官况臣自曾祖至臣備國家職員臣又逮事¶
𤣥宗肅宗今以餘年獲事陛下官歴御史補闕尚書郎¶
命薄多病不獲奔赴闕庭恐先朝露同於泥塵若無歌¶
詩頌徳曾蠻夷不若也敢述列聖為無疆頌式昭皇家¶
大慶無窮謹昧死稽首以聞¶
　　　髙祖元頌一¶
<pb:KR4h0022_WYG_773-2a>¶
昊昊旻天監於下(句/)興有徳(句/)維随之杪時黷陰凝陽¶
潜未登人思炤矣雷行龍興盪濯雰慝文明乎萬國垂¶
仁烝人載親天監保我子孫巍巍皇皇後之皇丕承之¶
　　　太宗烈頌二¶
髙祖受天命誕興太宗承天之命帝煬昏逾黎民(一作/人)¶
毒痛甚爇于爐甚溺于塗以號以呼呼天無辜髙祖謂¶
太宗爾必有天下爾其訏謨太宗稽首主令(二字一/作恭)受¶
天命臣請滌除張我師撫征四國剪薙羣慝皷一方三¶
<pb:KR4h0022_WYG_773-2b>¶
方振(一作/震)驚黙炤其靈随顧而平我負我乳我安我成¶
以奉君父以臨天下任忠孝文武建禮章樂舞我雖明¶
徳諌則納汝維時(一作/時維)帝降祐之自古明后莫如我徳¶
我勛唐無疆天子之無疆本太宗成(一作/休)命¶
　　　髙宗康頌三¶
肇為阯為堂實勤實勩(一作實/勤實勛)付俾厥裔丕成后帝帝¶
思不忘神棐靜康不曜而光不求而昌自中方外逹夷¶
荒(一作/羗)瞻我大邦助祭于廟執貢朝于王油油時雲雨¶
<pb:KR4h0022_WYG_773-3a>¶
厥百榖漻漻景風扇彼嘉榖飴口飽腹以猒以足俾夀¶
而福都阜成天人¶
　　　中宗興頌四¶
屏内(一無/内字)蠆之毒興(一作/疊)而為蝮無(一作/謀)虐天人(一無/人字)¶
之族天祐聖祚五臣柱(三字一/作八柱)將覆帝吿五臣保翼朕¶
躬赫赫彤彤日昇雲中五臣受命鉞爾頑兇故曰再造¶
我天命(一作/下)生人舞皷既孤(一作/成)矣又奉父母¶
　　　睿宗徳頌五¶
<pb:KR4h0022_WYG_773-3b>¶
后戚之禍再興其危(一作/有)競競廟祧震怒陰命聖子翼¶
登聖父奮其神旅宵伏金斧金斧一斷(一無此/四字)殄殱逆¶
亂大聖照臨元元宅心歸祚於(一作/予)有功有徳於乎盛¶
徳¶
　　　𤣥宗文頌六¶
丕鑠𤣥宗之明克孝克仁允武允文宣祖宗之光垂於¶
(一作/于)子孫盛禮畢舉大樂畢陳百蠻来賔元元阜殷戎¶
或不賔悉(一作/遣)師徂征罔不頓顙&KR0008;於(一作/于)雷霆在漢¶
<pb:KR4h0022_WYG_773-4a>¶
方昌用刑慘酷中都繫考六萬餘人使者按録誅千萬¶
人然後興王(一作其/後賢王)光武赫赫誅沛賔客以千以百孝¶
明稱賢楚獄連年坐死逮捕以萬以千猶曰漢祚宜長¶
越我宗祖不忍用刑至於𤣥宗哀彼鈇鑕降為鞭抶誕¶
古萬(一作/羣)國大為屋室醫彼百疾追懐登遐正(一作/止)害¶
禽畜旁為陂池養鱗水族(一作養/鱗介族)既濡既渥昆䖝草木¶
享國五十年㝢縣晏然逆臣犯天天念蒸人若曰寜我¶
負耻不忍人戰死乃告元子理兵朔鄙西幸蜀都命元¶
<pb:KR4h0022_WYG_773-4b>¶
子受圖天下既定父堯子舜歸於(一作/于)國都無不忻愉¶
無不涕濡付(一作/傳一)聖自頥升靈太㣲嗚呼上聖之道之¶
純不可度思¶
　　　肅宗孝頌七¶
穆穆孝慈有如肅宗之誠逹於(一作/于)神祗爰訓六師震¶
發北陲陵陵雷馳西戎南蠻北狄東夷咸舉其旂佐皇¶
之威帝心天和(一作/如天)無筮無卜(一作無/筮無慾)自(一作/副)然丘岳¶
破裂氷(一作/岸)谷逆𨽻傾覆朝社大復届於(一作/于)海之外¶
<pb:KR4h0022_WYG_773-5a>¶
服以盥以濯以舞以躍帝在東宫孝如文王蒸蒸其思¶
(一作/心)天地知其孝既收鎬洛祀於(一作/于)陵廟奉迎上聖¶
天日普(一作/並)照有㐫有孽將噬將齧我旂方設則已顛¶
蹶如燂于(一作/於)雪尊嚴而仁仁覆而嚴大臣小臣莫不¶
㓗亷躬勤百度百度如其素¶
　　　今上昭頌八(折本文粹/作照頌)¶
大邦之興維天相之曷興曷則(一作/相)有徳繼王昔殷王¶
盤庚武丁昭(一作/紹)登殷明矧我帝唐(一作/君)丕承天命疊¶
<pb:KR4h0022_WYG_773-5b>¶
引其慶生我皇聖㓜冲聖敬實左右肅宗開國即(一作/御)¶
戎羣師禀教舉則成功自西自東如霆如風蕩滌頑(一/作)¶
(元/)兇罔不率從既登天(一作/大)位於變時邕人咸曰上如¶
太宗延億兆斯年延億兆斯祚(一無此/五字)天博地崇(一作/地慱)¶
(天/崇)罔不爾容𤣥宗元孫象(一作/為)𤣥宗列文肅宗元子承¶
肅宗孝理¶
　　　慶鴻名頌(并/序)　　　　　　　獨孤及¶
唐興百三十八載皇名在宥天下鑄五兵為農器栖萬¶
<pb:KR4h0022_WYG_773-6a>¶
姓於夀域道證徳洽神人㠯和春正月冢臣上將卿士¶
庶尹洎三老五更公侯伯子男相與掲厲皇猷請增明¶
號上揮(無作/撝)謙而未許也僉曰陛下孝逹神明道超帝¶
先以徳則符廣運以時則復太朴以功則保定丕業格¶
于上下而尊稱猶淺鴻名未光億兆之心何戴神祇¶
之望何塞天子向南(集作/南嚮)而讓者九不得已而俞之乃¶
命有司具昭吿之禮二月乙酉備法駕朝太清宫飭(集/作)¶
(勅/)宫神以洒掃詔曰(集作/月)將使警蹕雲動天旋至於靈¶
<pb:KR4h0022_WYG_773-6b>¶
壇報功乎三清祈福乎上𤣥景戍享太廟用明水越席¶
玉豆彫篹之禮焫蕭以合薌灌鬯以報䰟(集作/報&KR0334;)神休擁¶
而萬靈接精意陳而六幽感丁亥朝羣臣於蓬莱前殿¶
於是四方人大和㑹命太尉班五瑞合六樂遂展禮奉¶
䇿䖍受大號曰開元天寶(二字集本作/天地大寳)聖文神武證道¶
孝徳皇帝是日也解商野之三網受塗山之萬玉大赦¶
天下與人更始恊時月同度量賛傑俊書雲物恤髙年¶
禮大祗接天瑞受地釐撫柔萬邦存省其安危遂迎日¶
<pb:KR4h0022_WYG_773-7a>¶
推筴布慶行賜扇薰風調元氣接(集作/拐)千載之大統操¶
三皇之遺珠垂其衣裳與天地合符樂徧禮崇乗輿乃¶
入然後屏椒房而徹黄屋徜徉乎大庭氏之館泊兮凝¶
神沉兮存真想洪崖廣成之倫被衣(集作/霓)裳而下鳳闕¶
蹁躚左右上千萬夀凡遭逢昌運沐浴聖渥而不能頌¶
烝人賦江漢吉甫仍叔之罪也臣敢有二事乃作頌曰¶
穆穆閟宫敷時繹思天有成命孝孫受之鋪衍下土報¶
功神祗我瑞如山我福孔夷聖敬攸感上𤣥豈私誕受¶
<pb:KR4h0022_WYG_773-7b>¶
鴻名載揚緝熈風動雲行雨飛露垂昆䖝昭蘇草木阜¶
滋恭已南面端拱無為(集作無/為之師)栢皇尊盧萬代一時昭¶
假遲遲上帝是祗永錫多祐萬夀無期¶
　　　靈武受命宫頌(并/序)¶
臣聞享天降福(一作/命)維徳也戡難奉時維聖也必有非¶
常之運是興撥亂之君(一作/功)以蒼生為憂不以濡足為¶
患以寜濟為業不以修身為道此陶唐所以捨而不畏¶
舜禹所以受而不疑靈武舊宫皇帝躍龍之所日者姦¶
<pb:KR4h0022_WYG_773-8a>¶
臣竊命四海波蕩(一作/蕩波)我聖皇帝探命厯(川文粹/作厯命)之數¶
啟龍圖作受命(或作/禪)之書付于我皇帝皇帝方(一無/此字)逰¶
崆峒以求至道於是羣公卿士負玉旒金璽望氣于芒¶
碭之野三進于(一作/於)閭閻之中曰臣聞昔在(一作/在昔)蚩尤¶
連禍大盗中國神農之(一作/氏)兵莫能勝之(一無/之字)天降𤣥¶
女勅軒轅氏大定其災厥後堯有九州之害而命禹禹¶
以四海之功而授舜陛下主鬯大位十有九年精爽者¶
皆羙馨香(一作/徳馨)乾坤也必聞幽賛𤣥徳上逹景福有歸¶
<pb:KR4h0022_WYG_773-8b>¶
六聖覩命厯之期兆人有樂推(一作/臨難)之請陛下畏災運¶
而不處棄黎元而不顧以至仁為薄以大寶為輕臣等¶
若不克所請與億兆之衆將被髪撫膺號於天而訴於¶
帝矣皇帝(一有/為字)唯然改容曰豈人心歟丁卯廣平王俶¶
太尉光弼司徒子儀尚書左僕射冕兵部尚書輔國與¶
北軍將士西土耆老萬五千人排闥以訴帝曰今豺狼¶
穴于(一作/居)宫闕陛下兆庶為餌宗社(一作/廟)為墟若臣等¶
懇誠(一作/誠懇)未通是髙祖不歆於太廟且陛下渉渭則洪¶
<pb:KR4h0022_WYG_773-9a>¶
流涸廻鑾則卿(一作/慶)雲見布澤而川地廣勤道而嘉禾¶
生靈祗彷彿𤣥貺幽感臣聞符命待聖而作天運否終¶
而㑹葳蕤肸蠁㑹也睿武英明聖也臣等敢昧死上聞¶
帝乃洒齋宫啟金匱嗚咽拜受詔有司大赦天下改元¶
曰至徳元年尊聖父為聖皇天帝(一作文/武皇帝)是日煙雲變¶
作士庶踴躍黄龍見于(一作/於)東野紫氣滿于(一作/於)天門¶
翼(一作/翌)日也數百里衣裳㑹兼旬也數千里朝貢㑹踰¶
月也天下兵車㑹浹時也四方戎夷(一作/狄)㑹以一旅兼¶
<pb:KR4h0022_WYG_773-9b>¶
(一作/成)百萬之師率胡夷平社稷之難禮郊祀戴聖皇與¶
人合誠心以氣消天厲(一作/厲)動罔不吉歆無不報是以¶
白鹿擾于(一作/於)王庭靈芝産于(一作/於)延英化動而功成¶
淵(唐/諱)黙而頌聲言禪代者陋蒼梧易姓之名語嗣守者¶
著(一作/羞)陶唐積善之辱述戡定者歎四紀而復夏羙中¶
興者&KR0339;三六而㓕新於戱神祗之所歸往品物之所法¶
象皷飛龍於尺水仗大義而東嚮矢謨發號實在此(一/作)¶
(茲/)都願篆石宫庭以垂萬古俾過山澤羙風雲(一作知/雲雨)¶
<pb:KR4h0022_WYG_773-10a>¶
之奥窮造化識天地之緼(一作/鑪)臣炎稽首敢獻頌曰¶
赫赫河圖啟天之户(一作/祜)雲從億萬皇在九五惟昔陶¶
唐克傳舜禹䕶也武也夫何足數彼祓者彀(一作被/祓者□)惟¶
暴惟貪天實有(一即/即)命人將不堪皇曰内禪于再于三¶
盡武之善去湯之慙兵革(一作/車)百兩洶洶雷震横㑹九¶
州為行為陣恃力者踣從㐫(一作/命)者盡孝以奉天神而¶
撫運至徳唐堯崇功大禹皤皤北叟垂白而覩沛邑空¶
歌周原已古徘徊頌聲永介茲土　　一作皆唐文粹¶
<pb:KR4h0022_WYG_773-10b>¶
　　　大唐河西平胡聖徳頌(并/序)¶
維唐至徳二年春正月武威郡胡洎九蕃夷落内伺師¶
旅之間外合狼豕之兇㨿金城害州伯蛇變交㦸之下¶
炎焚大澤之中二月乙丑皇帝以五命之服詔太僕崔¶
偁緫中權專上將誓軍前之士却城下之盟又命内常¶
侍劉日新振皷鐸之音䕶羗髣(一作/戎)之長林竦蝟合㑹¶
于東郊粤庚午髙牙大斾鐵馬長鎩歕以清笳陣以雲¶
蛇位(一作/此字)列于四衝蓬頭執㦸皷以靈鼉逹于逵路趫¶
<pb:KR4h0022_WYG_773-11a>¶
悍儣猤虎裘㣪臂北陵于土門之隊鈎車雲梯强弩堅¶
楯齊傳(一作/傳是)于西烽之亭於是引熊虎之師仗龍蛇之¶
劒矛㦸四起煙塵火色金皷一振天地徘徊血亂𤣥黄¶
聲囂瓦屋是風雲皆入陣彼草木盡為兵日月垂照於¶
窮鄉皇靈赫臨於天外名王貴馬大玉文具素女錦衣¶
百金之産萬井之資皆委于入貢之府布于有地之宫¶
是時也干人勇(一作/踊)萬人賀羙太階之符見頌&KR0367;伯之¶
儀興特進金城太守李萬頃洎五邑長吏軍正大夫等¶
<pb:KR4h0022_WYG_773-11b>¶
言曰盖聞王命先天以奉時賢神(一作/臣是)合統以偕運靡¶
垂乎帝録不能撥亂罔應乎間氣不得遭逢故大人之¶
作必先排難以推兇取暴為治(唐/諱)國以任賢仗能為建¶
功磅礴乎六合之下葳蕤乎𤣥古之上斯軒轅得之以¶
勝蚩尤大夏得之以勝有扈西伯得之去殷伐崇我太¶
宗得之奄有遼東上皇得之克平巨猾陛下得之再清¶
宇宙掃蕩氛孽(一作/孽)允若大唐之新命復髙祖之天下¶
臣等恭惟六聖騰光百有五十祀周賁海㝢澤鋪(一作/鋪敷)¶
<pb:KR4h0022_WYG_773-12a>¶
菌蠢丹穴之賮孤竹之君金𦋺枯(一作/括)羽委命下吏陛¶
下建大號纉鴻業歸勛祖禰昭事聖皇是必天錫忠良¶
佐成命器之臣所應皇運之統伏崇羽之兇太康西人¶
永永耒裔願篆石誌羙以為頌云¶
詔虎(唐/諱)臣兮潱天弧載火&KR0034;兮耀昆吾霽塵壘兮被戎¶
都¶
　　　鳳翔出師(一有紀聖/功三字)頌(并/序)¶
舜有兩階之舞周有孟津之㑹皇帝有岐陽之蒐徳莫¶
<pb:KR4h0022_WYG_773-12b>¶
勤乎安國勛莫配乎立極利萬物莫近乎去暴盖天啟¶
(一作/受天)元符與人請命宜契相合億兆有歸以昌則感鬼¶
神(一作/神鬼)之心以征則去雲雷之難維唐七葉姦臣大盗¶
於二京皇帝龍鳴於河北觀兵(二字一本/作親誓於)雍上建都發¶
號以朝萬國心嚮天地志通幽明淳精四逹大造𤣥成¶
於是巢山駕海之羣狼纛鳥章之君不期而趨於闕下¶
四十有三萬元帥廣平王俶太尉光弼司徒子儀等稽¶
首言曰臣聞天啟聖以俟時聖感時而赴難非神功不¶
<pb:KR4h0022_WYG_773-13a>¶
能當大運非𤣥徳不能合人心故軒轅之道也伏蚩尤¶
宗周之仁也稱襁負陛下之徳也大瑞於人和人和而¶
動天天與和合氣百姓因之以獨化四夷因之以子来¶
王師得(一作/徳)之以貞勝意者河洛徯怨後東征之期人¶
靈駿奔望西狩之禮天子方齊寶輅講金匱之書翌日¶
霓旌武賁大車之輪黄鉞靈鼉彤弓太阿荆韓楚魏之¶
廣七閩五貉(一作/僚)之長金皷百萬車從九合大陣於東¶
郊皇帝建白麾以誓於軍中曰維髙祖歆于上天四宗¶
<pb:KR4h0022_WYG_773-13b>¶
重光照臨下土百有五十祀至於聖皇緫武之干戈備¶
文之法象蕞爾逆虜敢迷天紀盗我符璽黷我威靈使¶
四海之内兵革縱横肝腦塗裂旻蒼降鍳錫命於予俾¶
纉夏已墜之功寛堯未刑之族於戱余匪玉帛山河是¶
愛惟蒼生之靈(一作/災害)是憂匪天命威力是憑惟人心忠¶
義是保咨爾張目成天羅植髮成千櫓布和成將帥厲¶
氣成風雷若作進退爾惟鐸(一作/旗)皷若斷首尾爾惟常¶
蛇若戮鯨鯢爾惟干將若拯沉溺爾惟巨艦夏有一旅¶
<pb:KR4h0022_WYG_773-14a>¶
之衆武有十人之謀(一作/謩)志定金石信非盟誓爾其念¶
哉是時天威動六合兵氣連太白乾坤為之坱北河岳¶
為之震蕩彼狐鳴鑿齒之徒不崇朝而聲返于謳歌(一/作)¶
(返於/謳歌)形歸于(一作/於)蹈舞者幾過半矣故鄠社之師以形¶
勝㶚上之兇以威逐桃林之陣以竒破河洛之孽以氣¶
摧帝乃開天牢廻豹尾陵顥氣掃攙搶應龍秉鉞𤣥女¶
侍坐乃考夏氏配天之義備漢皇建武之典雲髦玉輅¶
山動地踊降自西雍幸于京師萬姓前導百靈為威布¶
<pb:KR4h0022_WYG_773-14b>¶
徳澤望陵寢悲黍稷之將秀覽城闕之為墟以雷雨洗¶
川澤以皇風消怨怒以大賞議勤勞以成功告宗廟以¶
祥刑(一作/明)去聾昧以惠政哀困窮清蹕而奉聖皇稱觴¶
以朝前殿於是東國耆老長安士庶排御路入天庭動¶
千門呼萬嵗煙雲下遶林藪山廻神靈頌於堂精魄感¶
於廟侯王慶於國父子合(一作/洽)於家鍾石返於縣罍爼¶
陳於席華戎踴躍喜氣磅礴日退(一作/非)三舍天聲(一作/齊)¶
萬里神謀不得窺其奥天道不能後其時斯一㑹之畧¶
<pb:KR4h0022_WYG_773-15a>¶
也然後動變化為爐假仁義為塗陶氣象鑿耳目與神¶
合司契以道浸澆漓全犀象之形斷珠玉之脛然後以¶
景星燭夜甘露清氣昇閬風對天老捨鴻名以還太素¶
乗大厯而統仁(一作/人)紀俾天(一無/天字)不思而降不祭而歆¶
以元和感生淳古於是宰臣聚而言曰主上以神武清¶
難至徳遂人崇勛絶瑞光照萬古開闢日月于今六年¶
百姓豈忘力於帝乎人臣盍謝生於天乎請相與鑿石¶
于誓師之塲告成于㑹(一作/於得)衆之地斯王道之盛典臣¶
<pb:KR4h0022_WYG_773-15b>¶
炎稽首敢獻頌曰¶
天命帝兮蕩祅(一作/矢)昏交風雨兮㑹秦門推聖徳兮漫¶
海外五單于兮勇士㑹俗鳥獸兮家雲島越浮山兮乏¶
青草徴羽騎兮列天營啟金門兮賜長纓日為車兮雷¶
為皷醢鯨鯢兮掃煙雨開明堂兮饗文祖帝為皇兮后¶
為母登臺雲(一作/雲臺)兮冊玉府篆穹石兮駕終古¶
　　一作皆唐文粹¶
　　　降誕頌(并/序)　　　　　　　　于　邵¶
<pb:KR4h0022_WYG_773-16a>¶
皇唐八葉之中興提天綱披寶圖臨八紘俯萬物垂鴻¶
儲休粤十有七年𤣥冬陽月旬外三日天子居北堂左¶
个受厥初之慶自予弼臣百官丞令咸歸休澣則歌康¶
衢樂夀域者其百姓之歡心有司諌掌綸之臣當右掖¶
分宵之直望閶闔沐薰風齋心以䖍稽首獻頌其詞曰¶
甲觀畫堂繞樞神光十月良月降生我皇焜殊祥兮纉¶
我(疑/)繼文時惟聖勲格苖戡黎為天下君望如雲兮蒼¶
蒼海隅逹我天衢七戎蠢狄西殱北徂外無虞兮白翟¶
<pb:KR4h0022_WYG_773-16b>¶
遐通嘉禾薦豐兩樹連理五雲飛空歸大同兮金闕峨¶
峨清晨伊何萬國筐篚千門詠歌歆太和兮舜膳以甘¶
堯樽以酣誕彌之朔旬而有三湛恩覃兮南山于前北¶
辰于天臣某獻夀維億萬年象帝先兮¶
　　　皇帝親庶政頌(并/序)　　　　　吕　温¶
臣聞光宅大寶茂育羣生神而明之必在上聖然則所¶
同者道所異者時或以垂拱仰成或以勵精自致及乎¶
俗躋仁夀理洽時邕弛張之政不殊勞逸之功則倍我¶
<pb:KR4h0022_WYG_773-17a>¶
皇帝體至化含元精苞乾剛履坤順誕膺駿命恢繤鴻¶
休宣八聖之重光集百靈之奥祉如天之燾如地之容¶
皷義為雷霆奮仁為風雨斡璇衡而轉七曜懸金鏡而¶
納九圍廓氛沴而川澄㳫禎祥而山委昔軒轅氏斬蚩¶
尤滅火帝功至大矣若非仗風后之助受𤣥女之符未¶
能尅也陶唐氏誅四罪定水災徳至厚矣若非大舜之¶
登庸伯禹之盡力未能成也湯以伊尹為相始定殷功¶
武以太公為師乃康周道髙宗紹復資傅說啟沃之言¶
<pb:KR4h0022_WYG_773-17b>¶
宣王中興頼山甫將明之致(集本川/粹作政)今陛下太康四海¶
雄軼二紀百姓不知其日用羣臣無望於清光(二本/作風)而¶
乃業邁乎前王功髙乎古烈聖作物覩孰知其源竊以¶
管窺天倪蠡挹溟量庶乎大畧可得而言焉陛下自代¶
天統物之初則以屈已濟人為意䖍臨庶政窮緫萬樞¶
四冊賢良六親郊祀勤恤於理本盡瘁於生靈詳曠代¶
之所未詳慮列辟之所未慮夏巢異(一作景天/疑作景昃)而方食¶
寒星在而求衣寸陰不捨於論思子夜猶觀乎啟事除¶
<pb:KR4h0022_WYG_773-18a>¶
一物之患而品類以(二作/作獲)安伸匹夫之寃而庶獄自直¶
(一作/息)棄瑕而録用含垢而宥過小善可紀必㧞於宸衷¶
片言有孚不忘於睿聽至如天時之豐約地利之夷險¶
邦賦之盈虚師律之貞暴閭閻之疾苦稼穡之艱難人¶
風之情偽吏理之得失莫不宻歸神筭潜納皇明雖陰¶
陽不能以氣欺雖神鬼不能以形遁何細而不及何大¶
而不苞何秘而不彰何難而不就猶復登臺念在險之¶
慘聞樂思向隅之情御裘感短褐之寒臨膳憂簞食之¶
<pb:KR4h0022_WYG_773-18b>¶
餒日慎一日既泰而不自泰既安而不自安兢兢乎業¶
業乎此其所以廣運而有成全功之克舉者也然而感¶
覆燾之恩者欲天之彌髙荷容載之徳者欲地之彌厚¶
仰照臨之明者欲日月之彌光㣲臣被淳風飲𤣥澤親¶
挹行事親(二本/作至)覩昇平憂勞誠難願陛下勉之而已羙¶
善誠盡(二本/作至)願陛下保之而已若夫雖休勿休𤣥黙優¶
柔君上之體也遹觀厥成蹈舞頌聲臣下之職也為而¶
不有徳莫至焉知而不稱罪莫大焉臣某敢昧死再拜¶
<pb:KR4h0022_WYG_773-19a>¶
稽首獻皇帝親庶政頌一首其詞曰¶
士師邁徳𤣥元儲慶幽而復曜髙祖受命貞觀致理開¶
元殷盛艱而復康皇帝親政受命維何邈萬斯年親政¶
維何夕惕乾乾天道福謙我則奉天人生在勤我則率¶
先憂堯之心勞禹之形求人之瘼思國之經年亦豐止¶
御膳不馨夜如何其皇寢未寜修文偃武太和氤氲海¶
不揚波天無纎氛鳥章之長椎髻之君㑹朝明庭其從¶
如雲巍巍崇崇於穆昭融宜播大樂以宣皇風鏗鏘盛¶
<pb:KR4h0022_WYG_773-19b>¶
徳蹈厲(二本/作舞)神功下臣作頌永示無窮¶
　　　中和節頌(并/序)　　　　　　　白居易¶
乾清而四時行坤寜而萬物生聖人則之無為而無不¶
為神唐御宇之九葉皇帝握符之十載夷夏咸寜君臣¶
交欣有詔始以二月上已日為中和節自上下下雷解¶
風動翌日而頒乎四岳浹辰而逹乎八荒於戱中和之¶
時義逺矣哉惟唐之興我神堯子兆人而基皇徳太宗¶
家六合而開帝功𤣥宗執象而薰仁夀之風代宗垂拱¶
<pb:KR4h0022_WYG_773-20a>¶
而阜富庶之俗舄弈乎赫赫煌煌八聖重光以至我皇¶
我皇運𤣥樞陶淳精治(二唐/諱)定而化成嗣昊極於穆清¶
納黔首於清平(集作/昇平)于時數惟上元嵗惟仲春皇帝穆¶
然居青陽太廟命有司考時令以為安雍芽養㓜小緩¶
刑獄布慶賜盖百王常行之道未足以啟建天地之化¶
發揮宗祖之徳乃命初吉肇為中和中者揆三陽之中¶
和者酌二氣之和其為稱也大矣非至徳(集作/聖)疇能建¶
之於是謀始要終循義討源于以九八節而七六氣排¶
<pb:KR4h0022_WYG_773-20b>¶
重陽而拉上元煦元氣于原(集作/厚)壤則幽蟄蘇而勾萌¶
逹憶和風于窮荒則桀鷔化而儣俗淳垂萬祀以攄無¶
窮被四表以示大同于時兩儀三辰貞明絪緼千品萬¶
彚熈熈忻忻繇是文武百辟僉拜首而揚言曰大哉睿¶
徳合於𤣥造又曰若在唐堯敬授人時垂於典謨降及¶
周文在鎬飲酒列于雅頌斯盖欽若四序凱樂一方而¶
已未若肇建令節混同天下澤鋪動植慶浹華夷若斯¶
之盛歟盖聖人之作事必導逹交太幽賛亭育與元化¶
<pb:KR4h0022_WYG_773-21a>¶
合其運與真宰同其功丕體哉其至矣賤臣居易忝濡¶
文明之化就賔貢之列輙敢羙盛徳頌成功獻中和頌¶
一章附于唐雅之末頌曰¶
權與胚渾𤣥化(集作/黄)既分煦嫗絪緼肇生蒸民天命聖¶
神是為大人大人淳淳為天下君巍巍我唐穆穆我皇¶
纂承九葉臨照八方四維再張兩耀重光齷齪唐虞趢¶
趗(一作/超越)羲皇乗時有作煥乎文章乃建貞元以正乾坤¶
乃紀吉辰以殷仲春吉辰伊何號為中和和為大和中¶
<pb:KR4h0022_WYG_773-21b>¶
維大中以暢中氣以播和風萌芽昆䖝昭蘇有融如幹¶
𤣥化如運神功(集有於/戱二字)徳浹道豐萬邦来同㣲臣作頌¶
垂裕無窮¶
　¶
　¶
　¶
　¶
　文苑英華卷七百七十四¶
